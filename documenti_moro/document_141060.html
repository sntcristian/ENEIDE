<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.060" name="dcterms.relation"/><meta content="10.48678/unibo/aldomoro1.4.1.060" name="dcterms.identifier"/><meta content="Moro, Aldo, Dopo l’elezione di Forlani a segretario della Dc, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.060." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Dopo l’elezione di Forlani a segretario della Dc</title>
<div id="mentionMeta"><meta about="https://w3id.org/moro/enoam/data/arnaldo-forlani" typeof="foaf:Person"/><meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/><meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Dopo l’elezione di Forlani a segretario della Dc</h1><p class="paragraph" data-counter="1" id="p-1">Al termine del Consiglio Nazionale, che ha eletto Segretario Politico l’on. <span about="https://w3id.org/moro/enoam/data/141060/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Arnaldo Forlani</span><sup><a href="#curatornote-1" id="curatornote-ref-1">[1]</a></sup> al quale rinnoviamo il più vivo e cordiale augurio di buon lavoro, si è scatenata la solita battaglia interpretativa sul significato di questa, certo importante, sessione.</p><p class="paragraph" data-counter="2" id="p-2">Per parte nostra rinunciamo alla polemica, sia sotto il profilo retrospettivo che sotto quello degli avvenimenti più recenti ed anche dei giorni scorsi. Avremmo, senza dubbio, molte cose da dire, molti rilievi da fare, alcune messe a punto da compiere, ma preferiamo sorvolare come testimonianza della nostra buona volontà, come contributo al superamento di quello spirito polemico e fazioso che tanto danno ha arrecato e arreca al <span about="https://w3id.org/moro/enoam/data/141060/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="3" id="p-3">Vogliamo solo, per questa parte, limitarci a formulare l’auspicio che la nuova gestione del <span about="https://w3id.org/moro/enoam/data/141060/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> si proponga come compito essenziale di rendere impensabile ed impossibile ogni prepotenza, dovunque essa si eserciti, nella vita di <span about="https://w3id.org/moro/enoam/data/141060/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> come nelle relazioni, tra l’altro, con le varie espressioni della pubblica opinione, con i diversi mezzi di comunicazione di massa, i quali debbono essere un riflesso obiettivo della vita del Paese e quindi della complessa realtà politica della <span about="https://w3id.org/moro/enoam/data/141060/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e della <span about="https://w3id.org/moro/enoam/data/141060/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> tutta intera. A queste cose rivolgeremo una preminente attenzione.</p><p class="paragraph" data-counter="4" id="p-4">Detto questo, aggiungiamo che, prima ancora di abbattere le correnti, bisogna preoccuparsi di rendere inoffensivi quanti, richiamandosi a questa o a quella tendenza, spesso operano abusando del potere o addirittura appropriandosi di una delega loro non concessa dai politici che intendono rappresentare o non concessa nei termini nei quali si pretenderebbe di esercitarla. Il tempo delle solidarietà deteriori e dei piccoli intrighi deve considerarsi finito per sempre. E se non sarà così, il danno diverrà grave ed irreparabile.</p><p class="paragraph" data-counter="5" id="p-5">Quanto all’aspetto più propriamente politico, noi non abbiamo alcun merito da attribuirci, se non quello di aver contribuito – per la parte che ci competeva – oggi come nel luglio scorso, con estremo senso di moderazione e con grande responsabilità, alla ricerca di una via d’uscita da una situazione di rigidità che non abbiamo determinato e della quale, semmai, abbiamo subito i riflessi negativi.</p><p class="paragraph" data-counter="6" id="p-6">Quel che abbiamo fatto non è stato dettato da tornaconto di gruppo, ma soltanto dalla preoccupazione che la <span about="https://w3id.org/moro/enoam/data/141060/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non fosse paralizzata nella sua capacità d’iniziativa, nella sua funzione di guida, nel ruolo di obbligato punto di riferimento della vita politica nazionale.</p><p class="paragraph" data-counter="7" id="p-7">E siamo soddisfatti di aver potuto svolgere, anche in questa occasione e soprattutto in un momento così delicato e complesso, la nostra parte in cordiale intesa con le altre componenti di sinistra del <span about="https://w3id.org/moro/enoam/data/141060/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Il “cartello”, se così vogliamo continuare a chiamarlo per comodità giornalistica, ha funzionato, ancora una volta, ed ha retto bene all’urto delle spinte centrifughe che pur s’era tentato di mettere in movimento, forse con qualche superficialità se non, persino, con una certa dose d’ingenuità. E se difendiamo le ragioni del “cartello”, non lo facciamo per un gusto di corporazione che si opponga, come nelle antiche contese fiorentine, ad altra corporazione, ma perché riteniamo che esso abbia rappresentato e rappresenti un dato utile e positivo per la <span about="https://w3id.org/moro/enoam/data/141060/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="8" id="p-8">Ciò che unisce le opposizioni congressuali, in quanto attiene a valutazioni politiche e non al gioco di potere, non può essere facilmente superato e chi si è illuso di poter incuneare un elemento di divisione ha fatto male i propri conti e ne ha pagato le conseguenze.</p><p class="paragraph" data-counter="9" id="p-9">Nel “cartello” ci sono diversità di temperamento ed anche di visione; ci sono sensibilità peculiari legate ad altrettanto peculiari tradizioni, ma c’è un elemento fondamentale di affinità: al di là dello specifico discorso politico caratteristico di ognuno, c’è lo sguardo rivolto alla realtà statuale e sociale nel suo complesso, un’identica preoccupazione circa il modo di gestire il <span about="https://w3id.org/moro/enoam/data/141060/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e di condurlo sul terreno di un rigoroso esercizio del suo compito storico; c’è il rifiuto di facili ma avventurose scorciatoie; l’impegno di fronteggiare, con limpida coscienza democratica, coraggio e decisione, la realtà sociale e politica.</p><p class="paragraph" data-counter="10" id="p-10">Vi è dunque una comune responsabile interpretazione delle linee di tendenza lungo le quali si muove il Paese e la ricerca di comportamenti i quali esprimano una dinamica opera di comprensione e di mediazione. Che tutto ciò sia stato preservato ed anzi arricchito nell’esperienza severa del Consiglio Nazionale, è incoraggiante per l’avvenire, più che occasione di pur legittimo orgoglio per il presente.</p><p class="paragraph" data-counter="11" id="p-11">Del resto, esso è già un modo di essere che indica un’ipotesi di sviluppo della dialettica – dialettica politica e non di potere, – all’interno della <span about="https://w3id.org/moro/enoam/data/141060/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>; è già un modo per ridurre, da un lato, l’eccesso di frazionismo (che, non dimentichiamoci, è reso inevitabile, oltretutto, da prepotenze le quali finiscono fatalmente per reclamare strumenti di difesa e cioè una struttura di gruppo a tutela) e per arricchire, dall’altro, il gusto e la passione del dibattito politico.</p><p class="paragraph" data-counter="12" id="p-12">Da qualche parte, tra gli elementi di inquietudine che sarebbero emersi dal Consiglio Nazionale, è stato indicato il riaffiorare del cosiddetto unanimismo.</p><p class="paragraph" data-counter="13" id="p-13">Se fossimo polemici, potremmo dire che, mentre lo si rifiuta a livello di <span about="https://w3id.org/moro/enoam/data/141060/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, sembra lo si voglia, se non immaginare, almeno non escludere a livello di possibile governo per il domani. Ma lasciamo stare questo risvolto e veniamo al dato reale della confluenza sul <span about="https://w3id.org/moro/enoam/data/141060/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Segretario Politico</span> di tanti e così diversi consensi.</p><p class="paragraph" data-counter="14" id="p-14">Questo è il punto. C’è unanimismo là dove c’è una indifferenziata, acritica adesione, data, nella mistificazione degli atteggiamenti propri, in ragione di una mera convenienza.</p><p class="paragraph" data-counter="15" id="p-15">Tutto ciò non è avvenuto al Consiglio Nazionale. Ognuno ha esposto le proprie tesi e ragioni, ognuno si è caratterizzato secondo il proprio modo di vedere la funzione del <span about="https://w3id.org/moro/enoam/data/141060/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, il suo posto nella società e nello Stato, le linee di politica generale nella cui cornice si immagina lo sviluppo della vita nazionale. Nessuno, dunque, si è celato dietro un silenzio torbido ed equivoco, una facciata di comodo. Diremmo anzi che proprio questo diverso atteggiarsi di persone e gruppi ha consentito di riavviare il dibattito politico che da molto tempo languiva nel <span about="https://w3id.org/moro/enoam/data/141060/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Ma, allo stesso tempo, nessuno ha ritenuto giusto elevare pregiudiziali, far mancare il proprio consenso a un principio di soluzione e di movimento che nel suo dispiegarsi costituirà, naturalmente, occasione per il formarsi di maggioranze e minoranze e, com’è auspicabile, in termini di scelta politica e non di scelta di potere.</p><p class="paragraph" data-counter="16" id="p-16">È il lavoro di oggi e di domani quello di caratterizzarsi e di qualificarsi secondo la propria intuizione e sensibilità, proponendo, sul piano della strategia globale di espansione della società e dello Stato, la propria indicazione e favorendo così il coagulo o la distinzione. Ecco il senso della dinamica politica, la quale, appunto, richiede che non siano pregiudizialmente e astrattamente congelate, in una zona quasi atemporale, posizioni d’incontro o di scontro, affidando invece al confronto concreto sui temi politici l’effetto di unire o di dividere. Nessun equivoco, dunque, ma semplicemente una disponibilità ad avviare, con intenti costruttivi e collaborativi, se possibile, un’esperienza nuova nella <span about="https://w3id.org/moro/enoam/data/141060/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e per la <span about="https://w3id.org/moro/enoam/data/141060/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Se questo non si vuole, vuol dire che si preferisce allora una maggioranza, che spesso poi non è neppure tale, ancora una volta chiusa nel proprio castello, paga dei propri vantaggi, esentata dall’impegno e dal rischio sui temi proposti dalle componenti che hanno una piena legittimazione a interloquire nel discorso politico, e, di più, un patrimonio d’esperienze derivate da una lunga azione di pungolo e di avanguardia, da una pronta sensibilità, perciò, a cogliere ed a interpretare i fermenti che agitano il nostro tempo nelle sue componenti sociali più significative.</p><p class="paragraph" data-counter="17" id="p-17">I temi del <span about="https://w3id.org/moro/enoam/data/141060/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> si allacciano, come abbiamo detto più volte, con quelli del Governo, della sua maggioranza parlamentare, del collegamento fra istituzioni e società. Il modo per affrontarli è lo stesso, la sensibilità per cogliere gli aspetti essenziali è identica, il lavoro di scavo, d’interpretazione e di sintesi è analogo.</p><p class="paragraph" data-counter="18" id="p-18">Non sono in ballo meramente delle formule, un succedersi di scatole cinesi, eliminata la prima delle quali si passi alla seconda e così via con la curiosità ma anche l’indifferenza di un gioco quasi fatale, perché scontato, se non prestabilito. Non sono in ballo interpretazioni strumentali di questi problemi. Il nodo da sciogliere è di vitale importanza.</p><p class="paragraph" data-counter="19" id="p-19">Si tratta di sapere se le forze, tutte le forze che hanno dato vita, in Italia, alla più significativa esperienza di coalizione<sup><a href="#curatornote-2" id="curatornote-ref-2">[2]</a></sup> in una prospettiva di rafforzamento della libertà e di promozione della giustizia, sono in grado, ancora oggi, di dominare gli avvenimenti, di non lasciarsi dividere dalle difficoltà che una situazione nuova ed una politica nuova provocano ineluttabilmente, di non farsi fuorviare dalle spinte centrifughe. E se, dunque, vogliono e possono, come noi speriamo e fervidamente auspichiamo, tornare insieme, nelle circostanze, nei modi e nei tempi che siano più confacenti all’obiettivo che si vuol perseguire, tornare tutte a lavorare unite per il rinnovamento nazionale. La <span about="https://w3id.org/moro/enoam/data/141060/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> per parte sua ha detto di essere pronta e nessuno può dubitare che così non sia. Senza fretta, senza precipitazione, bisogna operare in questa direzione. È al Paese, dopotutto, che si dovrà rendere conto se, come Partiti e come coalizione, si sarà stati o meno all’altezza del compito. E il giudizio del Paese è, certo, di elezione in elezione, sempre più preciso e penetrante. Non dimentichiamolo.</p><p class="paragraph" data-counter="20" id="p-20">Per quanto sta in noi, a questo disegno di sviluppo che riguardi il <span about="https://w3id.org/moro/enoam/data/141060/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> ed il Paese, vogliamo cooperare; per questo disegno globale siamo disponibili.</p><p class="paragraph" data-counter="21" id="p-21">Non ci suggestiona oggi, non ci suggestionerà domani, la scorciatoia, meglio l’evasione, di una facile fruizione di una parte, piccola o grande, di potere come non ci ha suggestionato durante il doloroso travaglio che ci ha portato, nel volgere di un anno, dalle elezioni politiche<sup><a href="#curatornote-3" id="curatornote-ref-3">[3]</a></sup> al Congresso di giugno della <span about="https://w3id.org/moro/enoam/data/141060/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span><sup><a href="#curatornote-4" id="curatornote-ref-4">[4]</a></sup> e, da questo, al Consiglio Nazionale degli scorsi giorni.</p><p class="paragraph" data-counter="22" id="p-22">Del nostro impegno desideriamo porre in luce la tematica concernente la società. È ad essa che bisogna riferirsi, è essa che bisogna naturalmente inserire in un quadro politico di comprensione e d’iniziativa. È ben vero che non è sufficiente l’individuazione di una problematica riformistica, essendo chiaro che, ormai, quanto ai titoli dei capitoli, non ci sono più difficoltà di elencazione. È, semmai, in discussione il modo di affrontarli ed il quadro politico, come punto di partenza e come punto di arrivo, entro il quale inserirli. È esso che importa, anche perché dal quadro politico discende una precisa qualificazione non solo di priorità, ma di visione unitaria e di volontà di realizzazione.</p><p class="paragraph" data-counter="23" id="p-23">Il pragmatismo e l’empirismo inducono fatalmente, se non a burocratizzare i problemi a immaginarli in una prospettiva puramente tecnocratica. Sono, dunque, il quadro politico, la volontà politica, che possono riscattare la prospettiva delle riforme dalla tendenza alla subordinazione tecnicistica, dalla emarginazione delle ideologie, intese, queste, non come astratto archetipo dell’agire politico, ma come momento di elaborazione culturale alla luce di una ispirazione ideale, di una indagine critica nel profondo travaglio del nostro tempo. Perché la <span about="https://w3id.org/moro/enoam/data/141060/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è, appunto, come la vera vocazione dei Partiti richiede, momento di indagine e di sintesi proposta globale di risposta, sul terreno suo proprio, alla richiesta altrettanto globale, che sale dalla nostra inquieta società.</p><p class="paragraph" data-counter="24" id="p-24">In questo spirito, la strategia dell’attenzione<sup><a href="#curatornote-5" id="curatornote-ref-5">[5]</a></sup> – che non è, lo ripetiamo ancora una volta, rinuncia ad un sicuro e fermo ancoraggio democratico, che non è misconoscimento di ciò che fa diversi e profondamente diversi – ha un suo significato e valore, nel dischiudere, cioè, al <span about="https://w3id.org/moro/enoam/data/141060/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> la via per conoscere e individuare le spinte e le forze sociali, il loro complesso dispiegarsi allo stato, prima, di esigenze e, poi, di domanda cui si deve dare risposta adeguata. La verifica della realtà è l’accettazione del misurarsi sul duro, ma costruttivo terreno delle cose che accadono, dei moti che si sviluppano, delle tendenze sociali che si delineano e che non si possono ignorare. Sta al politico avvertire il tipo e il livello di coscienza che caratterizza l’opinione pubblica nazionale ed internazionale e mediare tra ideale e possibile secondo una indicazione non riduttiva delle tensioni, ma ordinatrice e razionalizzatrice, in base all’esperienza, alla tradizione, alla struttura del nostro sviluppo storico.</p><p class="paragraph" data-counter="25" id="p-25">Noi crediamo che questa e non altra <span about="https://w3id.org/moro/enoam/data/141060/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, sarà capace di quel tanto di coraggioso rinnovamento che è richiesto, ad un tempo, dagli interiori convincimenti e dall’attesa delle giovani generazioni, degli umili, delle zone sottosviluppate del nostro Paese; che è richiesto, in definitiva, dalla necessità di corrispondere, in modo pieno e generoso, al moto della storia che è movimento dell’umanità verso il suo generale riscatto.</p><ol id="curatorNotes"><li about="https://w3id.org/moro/enoam/data/141060/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Arnaldo Forlani (1925-), esponente politico della Democrazia cristiana, nel governo Rumor II aveva la delega per i rapporti con le Nazioni Unite, incarico lasciato dopo l’elezione a segretario. <a href="#curatornote-ref-1">↑</a></li><li about="https://w3id.org/moro/enoam/data/141060/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al centro-sinistra. <a href="#curatornote-ref-2">↑</a></li><li about="https://w3id.org/moro/enoam/data/141060/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta delle elezioni politiche del 19-20 maggio 1968. <a href="#curatornote-ref-3">↑</a></li><li about="https://w3id.org/moro/enoam/data/141060/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’XI congresso della Democrazia cristiana di Roma, del 27-30 giugno 1969. <a href="#curatornote-ref-4">↑</a></li><li about="https://w3id.org/moro/enoam/data/141060/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La “strategia dell’attenzione” della Dc verso le evoluzioni in corso nel Pci fu proposta da Moro in un suo discorso alla Direzione Centrale del partito il 21 febbraio 1969. <a href="#curatornote-ref-5">↑</a></li></ol></body></html>