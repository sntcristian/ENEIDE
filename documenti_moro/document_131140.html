<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.140" name="dcterms.relation"/><meta content="10.48678/unibo/aldomoro1.3.1.140" name="dcterms.identifier"/><meta content="Moro, Aldo, [Comizio a Paola], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.140." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Comizio a Paola]</title>
<div id="mentionMeta"><meta about="https://w3id.org/moro/enoam/data/paola" typeof="dcterms:Location"/><meta about="https://w3id.org/moro/enoam/data/paola" content="Paola" property="rdfs:label"/><meta about="https://w3id.org/moro/enoam/data/paola" property="owl:sameAs" resource="http://www.wikidata.org/entity/Q53928"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/bologna" typeof="dcterms:Location"/><meta about="https://w3id.org/moro/enoam/data/bologna" content="Bologna" property="rdfs:label"/><meta about="https://w3id.org/moro/enoam/data/bologna" property="owl:sameAs" resource="http://www.wikidata.org/entity/Q1891"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Comizio a Paola]</h1><p class="paragraph" data-counter="1" id="p-1">La mia presenza qui<sup><a href="#curatornote-1" id="curatornote-ref-1">[1]</a></sup> è un atto di riconoscenza per le premure affettuose rivoltemi e soprattutto per il fervore nei confronti della <span about="https://w3id.org/moro/enoam/data/131140/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, che ho l’onore di rappresentare. Dopo tanti anni vi rivolgete ancora a noi per consolidare la vita democratica del Paese. Vi ringrazio, cittadini di <span about="https://w3id.org/moro/enoam/data/131140/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/paola" typeof="deo:Reference">Paola</span>, di questa vostra manifestazione di fiducia. Dopo anni di polemiche che cercavano di descrivere la <span about="https://w3id.org/moro/enoam/data/131140/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> come un partito invecchiato, diviso, incapace di esprimere una volontà unica, queste elezioni servono per dare, contro questa cattiva denigrazione, la vera immagine della <span about="https://w3id.org/moro/enoam/data/131140/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Altro che partito invecchiato, disunito. Siamo uniti, forti, consapevoli, responsabili, capaci di continuare ad assolvere il compito storico che ci è stato affidato e che per tanti anni abbiamo adempiuto.</p><p class="paragraph" data-counter="2" id="p-2">Non siete voi che dovete ringraziare me per aver accolto il vostro insistente invito. Sono io che desidero ringraziare la generosa gente calabra. La vostra rapida mobilitazione in un’ora inconsueta, dice che la <span about="https://w3id.org/moro/enoam/data/131140/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è viva, è la realtà politica più importante nella vita del Paese. Giovani, uomini, donne, avete per un momento lasciato il vostro lavoro. Il vostro numero e la vostra evidente caratteristica sta a riconfermare che la <span about="https://w3id.org/moro/enoam/data/131140/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è un partito di popolo. Così siamo alla guida del Paese: non abbiamo preclusioni classiste, anticamera della negazione della libertà umana, ma non abbiamo neppure pregiudizi in senso contrario. Sentiamo di trovarci a fianco di tutta la società, ma in particolare di voi, uomini del lavoro, di voi autentica forza popolare. Abbiamo lavorato questi anni per voi, per il vostro progresso, per la vostra ascesa in un cammino difficile che sarà compiuto. Le opere qui realizzate sono una manifestazione parziale del grande lavoro svolto dalla <span about="https://w3id.org/moro/enoam/data/131140/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in tutta <span about="https://w3id.org/moro/enoam/data/131140/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nell’adempimento della sua missione storica, volta a portare innanzi il Paese. Abbiamo delle opere da presentare di fronte alla cattiva assurda accusa di immobilità e di incapacità, che ci viene così insistentemente dai comunisti.</p><p class="paragraph" data-counter="3" id="p-3">Una società che è progredita, ma che progredisce ancora, che elimina le zone d’ombra che tuttora rimangono, e ancora di più è impegnata a farlo con il lavoro comune che ci attende. Nella libertà e nella pace abbiamo promosso non solo una autentica rivoluzione sociale, ma soprattutto abbiamo costruito su basi stabili la nuova democrazia italiana, chiamando l’intero popolo italiano ad essere padrone del suo destino. La nostra vita democratica non è più di vertice, ma di base. Voi, proprio voi, decidete oggi, come ieri, del vostro avvenire. È la <span about="https://w3id.org/moro/enoam/data/131140/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, partito popolare democratico che seleziona le esigenze, raccoglie le voci, realizza le solidarietà e così conduce più avanti il popolo italiano. Vogliamo essere, dicevo a <span about="https://w3id.org/moro/enoam/data/131140/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/bologna" typeof="deo:Reference">Bologna</span><sup><a href="#curatornote-2" id="curatornote-ref-2">[2]</a></sup>, un partito nel quale si rispecchi l’intera società italiana, nel quale in particolare trovino il loro posto i giovani che vedo qui numerosi, un partito capace di interpretare le esigenze nuove, un partito che guarda lontano.</p><p class="paragraph" data-counter="4" id="p-4">Siamo una alternativa democratica di fronte al partito comunista, stanco e invecchiato nella sua uniformità, nel suo dibattersi invano nella ricerca di una via democratica. È la <span about="https://w3id.org/moro/enoam/data/131140/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che avanza, che dice una parola valida, che si fa ascoltare, che richiama attorno a sé autentiche masse di popolo, che noi sappiamo raccogliere e condurre verso la pace e la libertà.</p><p class="paragraph" data-counter="5" id="p-5">Vi dico la nostra certezza che discende dall’esperienza di questi giorni, dal vostro evidente consenso. Se c’è qualcuno che oggi ancora non ci capisce, ci sono però masse di popolo che tornano a stringersi intorno alla <span about="https://w3id.org/moro/enoam/data/131140/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, che credono nella sua funzione storica. Vi dico la nostra certezza: siamo ancora oggi noi i grandi protagonisti della vita politica italiana. Noi continueremo ad assolvere coraggiosamente in una posizione dominante quale è quella che ci spetta, la funzione di garanzia democratica e di promotori dello sviluppo del Paese. Assumeremo questo impegno con voi: andremo ancora più lontano sulla nostra strada apprezzando le convergenze che si può sperare si verifichino per lo sviluppo della democrazia e il bene del Paese. La nostra strada è appunto quella della continuità ideale della politica della <span about="https://w3id.org/moro/enoam/data/131140/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nella quale si dischiude una grande prospettiva per l’avvenire del Paese.</p><p class="paragraph" data-counter="6" id="p-6">Fate il nostro Partito più forte, più autorevole, più pieno di prestigio, perché possa continuare ad assolvere la sua missione storica.</p><ol id="curatorNotes"><li about="https://w3id.org/moro/enoam/data/131140/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Comizio svolto nell’ambito della campagna per le elezioni politiche del 28-29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131140/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> A Bologna, Moro era intervenuto il 31 marzo 1963 al Convegno nazionale dei giovani democristiani. Il giorno successivo, «Il Popolo» aveva pubblicato un resoconto del discorso all’interno di un articolo nel quale veniva riportata anche la sintesi delle parole pronunciate da Moro il 30 marzo ad Arezzo ad un comizio elettorale (<em>Moro riconferma gli ideali e chiede forza per la D.C</em>). Tali resoconti sono conservati anche in Archivio centrale dello Stato, Archivio Aldo Moro, Serie Scritti e Discorsi, busta 5, fascicolo 70.  <a href="#curatornote-ref-2">↑</a></li></ol></body></html>