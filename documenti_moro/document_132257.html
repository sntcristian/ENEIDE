<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.257" name="dcterms.relation"/><meta content="10.48678/unibo/aldomoro1.3.2.257" name="dcterms.identifier"/><meta content="Moro, Aldo, [Resoconto del discorso tenuto a Cuneo per Giovanni Giraudo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.257." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aCuneoperGiovanni Giraudo</title>
<div id="mentionMeta"><meta about="https://w3id.org/moro/enoam/data/giovanni-giraudo" typeof="foaf:Person"/><meta about="https://w3id.org/moro/enoam/data/giovanni-giraudo" content="Giovanni Giraudo" property="rdfs:label"/><meta about="https://w3id.org/moro/enoam/data/giovanni-giraudo" content="http://www.wikidata.org/entity/Q3767386" property="owl:sameAs" resource="http://www.wikidata.org/entity/Q3767386"/><meta about="https://w3id.org/moro/enoam/data/giovanni-giraudo" content="Giraudo, Giovanni" property="skos:prefLabel"/><meta about="https://w3id.org/moro/enoam/data/cuneo" typeof="dcterms:Location"/><meta about="https://w3id.org/moro/enoam/data/cuneo" content="Cuneo" property="rdfs:label"/><meta about="https://w3id.org/moro/enoam/data/cuneo" property="owl:sameAs" resource="http://www.wikidata.org/entity/Q5968"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Cuneo per Giovanni Giraudo</h1><p class="paragraph" data-counter="1" id="p-1">A <span about="https://w3id.org/moro/enoam/data/132257/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span>, il presidente del Consiglio on. Aldo Moro in un discorso alla cittadinanza, ringraziata la popolazione per l’accoglienza ricevuta e rievocata la figura del dott. <span about="https://w3id.org/moro/enoam/data/132257/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giovanni-giraudo" typeof="deo:Reference">Giovanni Giraudo</span><sup><a href="#curatornote-1" id="curatornote-ref-1">[1]</a></sup> che fu nel dopoguerra il primo Presidente democratico della Provincia (ed in onore dl quale l’on. Moro aveva scoperto una targa ricordo) ha reso omaggio a <span about="https://w3id.org/moro/enoam/data/132257/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span> e alla sua gente per alte tradizioni religiose, civili e politiche e per gli illustri uomini che hanno acquisito grandi benemerenze nel servire la Patria.</p><p class="paragraph" data-counter="2" id="p-2">Essi infatti esprimono in sommo grado le caratteristiche di queste popolazioni, le sue doti, la sua capacità di lavoro, la tensione verso l’avvenire, la volontà di progresso e di giustizia, la dirittura morale, l’amore per la libertà, l’alta coscienza civica.</p><p class="paragraph" data-counter="3" id="p-3">Dopo aver accennato ad alcuni problemi della provincia assicurando per essi l’interessamento del Governo, il presidente del Consiglio si è soffermato sull’antica tradizione di libertà e sull’alto livello civile e politico della Provincia di <span about="https://w3id.org/moro/enoam/data/132257/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span>.</p><p class="paragraph" data-counter="4" id="p-4">L’on. Moro ha osservato che la eroica e consapevole partecipazione alla Resistenza italiana ha fatto del popolo di <span about="https://w3id.org/moro/enoam/data/132257/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span> in maniera tutta particolare una protagonista del secondo Risorgimento d’<span about="https://w3id.org/moro/enoam/data/132257/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5">Esso si è così agevolmente ricongiunto alla tradizione democratica della provincia e del paese ed ha riconquistato la libertà con una dura lotta ed un grande sacrificio di sangue al quale, ha proseguito il presidente del Consiglio, intendo rendere commosso omaggio con la mia visita al comune di Boves.</p><p class="paragraph" data-counter="6" id="p-6">Tutto ciò è espressione di un’adesione profonda ai valori di libertà ed all’idea della dignità umana. Tutto ciò significa che l’uomo è la misura della vita sociale, che esso non può essere costretto, non può essere piegato a fini non suoi, non può vedere cancellata la sua essenziale autonomia. Ebbene, anche sulla base di questo esempio e di questo sacrificio, è ormai radicata nel paese la Democrazia come fatto umano, sociale e politico. Se saremo saggi, coraggiosi, responsabili, aperti agli ideali, l’<span about="https://w3id.org/moro/enoam/data/132257/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sarà posta al sicuro da qualsiasi minaccia alla libertà. Compito e impegno del Governo, interprete della volontà e maturità civile del Popolo <span about="https://w3id.org/moro/enoam/data/132257/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>no, è di far continuare la storia nazionale sulla via del progresso fondato sulla inalienabile libertà dell’uomo.</p><p class="paragraph" data-counter="7" id="p-7">E voi, come uomini responsabili avete sempre inteso la libertà anche nel suo significato sociale. Il Vostro rigoroso senso dello Stato, la Vostra dedizione alla comunità significano che Voi non intendete la libertà come una ragione di isolamento, ma come il fondamento di una responsabilità che si assume al servizio del Paese: dal Comune, alla Provincia, e, domani, alla Regione la quale si andrà sviluppando come naturale Ente intermedio tra le autonomie locali e lo Stato. E questo servizio lo avete svolto e lo svolgete con un senso rigido del dovere, e cioè con profonda correttezza ed imparzialità.</p><p class="paragraph" data-counter="8" id="p-8">Queste considerazioni richiamano il grande tema dello Stato e della efficienza ed imparzialità della pubblica amministrazione. Lo Stato a servizio di tutti i cittadini, nella giustizia e nella solidarietà, senza indifferenza come senza prepotenza. Dal contatto con voi ritraggo, oltre l’esigenza di continuare a difendere, con forza ed insieme con fiducia, la libertà anche quella di lavorare per costruire uno Stato efficiente ed obiettivo, il quale abbia un ritmo adeguato alla velocità di sviluppo della vita economica e sociale di oggi e sia, in tutte le sue espressioni di vertice e di base, controllato nella sua iniziativa a garanzia appunto della necessaria imparzialità e superiorità nei confronti di gruppi e interessi particolari.</p><p class="paragraph" data-counter="9" id="p-9">E mentre poniamo l’accento su tutte le autonomie istituzionali e territoriali, vogliamo però che lo Stato sia unitario, che la pluralità delle forme cioè nelle quali la pluralità si esprime non intacchi l’autorità, l’efficacia del comando sociale. È certo un compito difficile per le esigenze diverse e talvolta contraddittorie da affrontare. Ma una conciliazione deve pur essere trovata. Continueremo perciò a lavorare insieme, consapevoli che non basta adeguare le istituzioni ai nostri propositi di rinnovamento e di adeguamento dello Stato alla società democratica ma che occorre anche e soprattutto il contributo dell’uomo, l’apporto di un’alta coscienza civile, ed il concorso di forze politiche che sappiano trovare nel rispetto dei valori democratici propri della nostra tradizione quelle ragioni di unità e di coerenza che consentano allo Stato di essere insieme libero ed unitario; forze politiche che, con crescente sensibilità democratica, sappiano essere protagoniste di questa nuova fase della storia d’<span about="https://w3id.org/moro/enoam/data/132257/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="10" id="p-10">Riferendosi infine alla caratteristica di zona di confine della Provincia di <span about="https://w3id.org/moro/enoam/data/132257/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span> ed ai suoi problemi di comunicazione internazionale, il presidente del Consiglio ha detto che l’aspirazione alla solidarietà sociale, all’incontro umano, al costruttivo contatto economico, sociale e politico travalica l’ambito nazionale verso quella più vasta area europea che a sua volta è inserita in un mondo sempre più aperto e davvero interdipendente.</p><p class="paragraph" data-counter="11" id="p-11">Da <span about="https://w3id.org/moro/enoam/data/132257/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/cuneo" typeof="deo:Reference">Cuneo</span> protesa a questo incontro voglio riconfermare – ha concluso il presidente del Consiglio on.le Moro – la validità dei nostri ideali di unità continentale, gli ideali ai quali la nuova generazione ha diritto e che essa deve coltivare e realizzare. Le difficoltà che riscontriamo in questo processo di sviluppo discendono naturalmente dalla ampiezza e difficoltà dell’impresa cui ci siamo accinti. Se il cammino è meno rapido di quel che vorremmo e che sarebbe pur necessario, non rinunceremo né ai nostri ideali né alla nostra iniziativa, prudente ed intensa, volta a realizzare l’unità dell’Europa e , in una prospettiva più lontana, la più vasta unità del mondo.</p><ol id="curatorNotes"><li about="https://w3id.org/moro/enoam/data/132257/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Giraudo venne eletto alla presidenza della Provincia di Cuneo nel 1951. <a href="#curatornote-ref-1">↑</a></li></ol></body></html>