<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.235" name="dcterms.relation"/><meta content="10.48678/unibo/aldomoro1.4.2.235" name="dcterms.identifier"/><meta content="Moro, Aldo, [Discorso a Bologna], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.235." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso a Bologna]</title>
<div id="mentionMeta"><meta about="https://w3id.org/moro/enoam/data/angelo-salizzoni" typeof="foaf:Person"/><meta about="https://w3id.org/moro/enoam/data/angelo-salizzoni" content="Angelo Salizzoni" property="rdfs:label"/><meta about="https://w3id.org/moro/enoam/data/angelo-salizzoni" property="owl:sameAs" resource="http://www.wikidata.org/entity/Q3617210"/><meta about="https://w3id.org/moro/enoam/data/angelo-salizzoni" content="Salizzoni, Angelo" property="skos:prefLabel"/><meta about="https://w3id.org/moro/enoam/data/leonardo-melandri" typeof="foaf:Person"/><meta about="https://w3id.org/moro/enoam/data/leonardo-melandri" content="Leonardo Melandri" property="rdfs:label"/><meta about="https://w3id.org/moro/enoam/data/leonardo-melandri" property="owl:sameAs" resource="http://www.wikidata.org/entity/Q3830401"/><meta about="https://w3id.org/moro/enoam/data/leonardo-melandri" content="Melandri, Leonardo" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/natalino-guerra" typeof="foaf:Person"/><meta about="https://w3id.org/moro/enoam/data/natalino-guerra" content="Natalino Guerra" property="rdfs:label"/><meta about="https://w3id.org/moro/enoam/data/natalino-guerra" content="Guerra, Natalino" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/bettino-craxi" typeof="foaf:Person"/><meta about="https://w3id.org/moro/enoam/data/bettino-craxi" content="Bettino Craxi" property="rdfs:label"/><meta about="https://w3id.org/moro/enoam/data/bettino-craxi" property="owl:sameAs" resource="http://www.wikidata.org/entity/Q192818"/><meta about="https://w3id.org/moro/enoam/data/bettino-craxi" content="benedetto-detto-bettino-craxi" property="wdt:P1986"/><meta about="https://w3id.org/moro/enoam/data/bettino-craxi" content="Craxi, Bettino" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/benevento" typeof="dcterms:Location"/><meta about="https://w3id.org/moro/enoam/data/benevento" content="Benevento" property="rdfs:label"/><meta about="https://w3id.org/moro/enoam/data/benevento" property="owl:sameAs" resource="http://www.wikidata.org/entity/Q13437"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Bologna]</h1><p class="paragraph" data-counter="1" id="p-1">Cari amici, io vi sono molto grato della vostra
      affettuosa accoglienza e del vostro cordiale e pressante invito ad essere
      a Bologna per un incontro di amici; venuta meno la prima possibilità
      di parlare con voi per cause indipendenti dalla nostra volontà, come
      avete visto io sono poi ancora venuto: restio come sono ad assumere
      impegni, sono però assai tenace nel mantenere quelli che ho preso.</p><p class="paragraph" data-counter="2" id="p-2">Sono
      quindi assai lieto di essere qui, in un dialogo con un partito come quello
      emiliano-romagnolo che è pieno di vivacità, di passione, di
      calore umano; quindi vi ringrazio tutti, ringrazio gli amici dirigenti di
      partito, i colleghi parlamentari che sono qui oggi insieme con me e
      consentitemi per una ragione di antica consuetudine di rivolgere un
      particolare saluto all’amico <span about="https://w3id.org/moro/enoam/data/142235/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/angelo-salizzoni" typeof="deo:Reference">Angelo Salizzoni</span><sup><a href="#curatornote-1" id="curatornote-ref-1">[1]</a></sup> che ha
      inteso lasciare l’attività politica ma non l’impegno di
      partito. Egli è stato con me per tanti anni collaboratore diretto
      nella segreteria del partito e nella presidenza del Consiglio, oltre che
      in altri incarichi; la sua collaborazione è stata sempre preziosa per
      l’intelligenza, lo zelo, l’impegno, la correttezza ed infine
      l’affetto che l’ha caratterizzata; desidero quindi in questo
      momento ringraziarlo di quello che lui ha fatto con me e dirgli tutta la
      mia affettuosa e sempre viva amicizia. </p><p class="paragraph" data-counter="3" id="p-3">Ho ascoltato con
      l’attenzione che merita la relazione dell’amico <span about="https://w3id.org/moro/enoam/data/142235/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/leonardo-melandri" typeof="deo:Reference">Melandri</span><sup><a href="#curatornote-2" id="curatornote-ref-2">[2]</a></sup> che
      naturalmente ringrazio in modo particolare, e ho ricevuto questa relazione
      come un fatto illuminante e significativo, e l’ho condivisa nella
      sua ispirazione. Ho ascoltato anche con attenzione gli amici che hanno
      parlato, e altri avrei gradito ascoltare, se non fosse la pressione del
      tempo che mi costringe a prendere ora la parola per poter chiudere poi la
      mia giornata ritornando a <span about="https://w3id.org/moro/enoam/data/142235/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Come sempre ho sentito la vivacità,
      l’intelligenza, vorrei dire la purezza della <span about="https://w3id.org/moro/enoam/data/142235/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>
      nella vostra regione, collocata come essa è in posizioni non comode,
      tenute però sempre con grande dignità e con grande fedeltà
      al partito. </p><p class="paragraph" data-counter="4" id="p-4">Ho ascoltato cose interessanti in gran parte tra loro
      coerenti ed armoniche, con qualche voce, con qualche accento,
      com’è naturale, diverso; ecco quale è la mia impressione
      dopo questo breve svolgersi di interventi, l’impressione di essere
      dinnanzi ad un partito che ha piena fiducia nella sua forza, nella sua
      ragione ideale, nella sua funzione storica, quindi c’è in voi,
      cari amici, la consapevolezza del compito storico che ancora una volta
      è dinnanzi a noi, ma insieme mi è sembrato di cogliere qualche
      segno di inquietudine in voi di fronte ad una situazione assai difficile,
      e sulla quale in modo particolare ha richiamato appassionatamente la
      nostra attenzione il presidente <span about="https://w3id.org/moro/enoam/data/142235/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/natalino-guerra" typeof="deo:Reference">Guerra</span><sup><a href="#curatornote-3" id="curatornote-ref-3">[3]</a></sup>, e certamente io non dissento da
      voi, non mi allontano dalla vostra inquietudine, credo che non saremmo
      uomini responsabili se non fossimo oggi inquieti, lo si è sempre in
      qualche misura nella vita politica; anche nel corso di questi
      trent’anni abbiamo avuto dei passaggi difficili, delicati, quindi
      inquietudine c’è sempre, ma credo che sia giusto dire che in
      questo momento vi è una inquietudine particolare che è
      giustificata e sulla quale bisogna restare; credo che dobbiamo essere
      coraggiosi ma non superficiali e se non fossimo inquieti allora noi
      saremmo sì coraggiosi, ma superficiali; invece non lo possiamo, non
      lo dobbiamo essere. </p><p class="paragraph" data-counter="5" id="p-5">Dobbiamo avere, cari amici, il coraggio della
      verità, dobbiamo avere molta forza interiore, molta determinazione
      politica, ma avere anche il coraggio della verità, cioè di
      analizzare la situazione così come essa si presenta, perché,
      cari amici, non è un modo di dire, non è un espediente il
      parlare di una emergenza nel nostro paese. Si può poi discutere sul
      modo di fronteggiare questa emergenza e qui certo la discussione è
      legittima, tra le forze politiche ed anche nel nostro interno, ma credo
      che non dobbiamo perdere di vista il fatto che ci troviamo realmente in
      una situazione di emergenza. </p><p class="paragraph" data-counter="6" id="p-6">Credo che se volessimo esaminare tutte
      le componenti il discorso diventerebbe estremamente lungo e complesso, del
      resto è questo il contenuto in larga parte del dibattito politico
      aperto in questo momento in <span about="https://w3id.org/moro/enoam/data/142235/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e per certi aspetti aperto nel mondo,
      perché vi sono problemi che significano emergenza per noi che non
      sono problemi soltanto italiani; vedete il modo di essere di alcuni paesi
      a noi particolarmente vicini, vedete l’esperienza di paesi del
      Sud-<span about="https://w3id.org/moro/enoam/data/142235/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, vedete che vi sono aspetti critici che non sono esclusivi, ma
      sono nell’ambito di una crisi di più vaste proporzioni, che
      non è detto sia infeconda, perché si passa per porte strette, ma
      qualche volta al di là della porta stretta c’è dello
      spazio. Certamente è un momento difficile per noi e non soltanto per
      noi. Intanto è difficile per la situazione economica di cui voi
      vedete il presente e il possibile futuro, se è vero che vi sono delle
      previsioni che fino a qualche mese fa erano forse controverse, ma ora
      appaiono abbastanza chiare, c’è un certo calare nel tono della
      nostra vita economica, nella ricchezza prodotta, nella capacità di
      iniziative e questo non significa che il governo non abbia operato; il
      governo ha operato certo con molto impegno, come è stato riconosciuto
      sia nelle sedi interne sia nelle sedi internazionali, ma si vede che
      c’è qualche cosa di più profondo in questa crisi per cui
      i rimedi apportati con fatica e ricevuti anche con buona volontà
      portano a scoprire alcuni altri aspetti della situazione e porre rimedio a
      queste deficienze presumibilmente porta a scoprire da un’altra
      parte la situazione. Io non dico che siamo in un circolo infernale, siamo
      certo in una situazione assai difficile nella quale talune compressioni in
      vista di talune necessità portano con sé come conseguenza
      inevitabile altri fenomeni, che una volta presentatisi debbono essere
      affrontati in quel difficile, sapiente dosaggio di restrizioni e di spinte
      produttive che permettano, non dico di evitare la crisi, ma di attenuarne
      la portata, di graduarla, nel tempo, in vista di una soluzione. </p><p class="paragraph" data-counter="7" id="p-7">È
      in questa atmosfera che noi abbiamo sollecitato e sollecitiamo e
      solleciteremo il senso di solidarietà, di corresponsabilità
      delle forze sociali con le quali il confronto è quotidiano, ma
      confronto che diventa in qualche momento più acuto, forse più
      drammatico, più decisivo. </p><p class="paragraph" data-counter="8" id="p-8">Ora non voglio fare il discorso
      delle responsabilità, perché non amo che si dica (perché
      non è vero), che dell’attuale stato di cose responsabile
      sarebbe la <span about="https://w3id.org/moro/enoam/data/142235/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> da trent’anni al potere, quasi che
      questi trent’anni non fossero stati caratterizzati da momenti
      migliori di questo, come se i fatti politici fossero soltanto del partito
      di maggioranza e di governo, mentre in realtà vi è un intreccio,
      direi vi è stato un intreccio delle forze politiche e sociali, che
      con l’insieme dei loro atteggiamenti hanno in qualche misura
      contribuito a quelle difficoltà che vengono, credo troppo facilmente
      addebitate alla <span about="https://w3id.org/moro/enoam/data/142235/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>; non si tiene conto di fattori di carattere
      internazionale, della portata mondiale di gran parte di questi temi, non
      si tiene conto della interdipendenza tra le economie per cui se rallentano
      gli altri, fatalmente rallentiamo anche noi, e far camminare gli altri non
      è nelle nostre possibilità, forse non è neppure nelle
      possibilità degli altri, almeno al di là di un certo limite.
      Quindi è un dato che sarebbe ingeneroso e storicamente non vero
      attribuire, come qualche volta si fa con facile polemica, ad una
      deficienza della <span about="https://w3id.org/moro/enoam/data/142235/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Naturalmente noi ci assumiamo la
      nostra parte di responsabilità, forse in qualche caso non abbiamo
      saputo guidare, orientare bene, forse vi è stato qualche momento di
      settorialismo, di corporativismo, di parassitismo, anche da parte nostra,
      ma dico, non solo da parte nostra; credo che accanto a questo ci siano
      aspetti positivi nella nostra azione, come accanto a qualche nostra
      debolezza ce ne son altre; non è che noi abbiamo da soli accresciuto
      la spesa pubblica, la cui riduzione appare d’altra parte
      estremamente difficile e mancano proposte che non sono facili, che
      potrebbero non apparire sensate. </p><p class="paragraph" data-counter="9" id="p-9">Ecco, in questa atmosfera, noi
      registriamo la necessità di una comprensione, di una solidarietà
      con le forze sociali e guardiamo con una certa preoccupazione a qualche
      segno di impazienza; non che noi non capiamo come man mano scendendo verso
      la base, dove vi sono dati più immediati di bisogno, di insofferenza,
      di passionalità, forse non si riesca a vedere i fenomeni nella loro
      complessità, nella loro estrema difficoltà; certo si registra
      una minore accettazione del sacrificio, una richiesta impaziente, alla
      quale ovviamente si deve andare incontro, come credo stia facendo il
      governo, nella maggior misura possibile, ma questo dato che cosa
      significa? È un segno dell’emergenza, perché è una
      emergenza di cui si sente il peso e c’è un principio così
      di minore razionalità nel valutare, nel controllare la situazione, e
      quindi abbiamo elementi aggiuntivi di preoccupazione. </p><p class="paragraph" data-counter="10" id="p-10">Ecco che io
      trovo anche in questo giustificata la vostra inquietudine, quindi quando
      in questo stesso contesto vedo, mano a mano, spostarsi un po’ nel
      dibattito politico, anche da parte di altre forze, l’accento dalla
      lotta all’inflazione alla necessità di assicurare
      l’occupazione consapevole come sono, come siamo che bisogna fare
      tutte e due queste battaglie, ma consapevoli come siamo delle
      difficoltà di questa misura, ecco allora io trovo che siamo veramente
      in situazione di emergenza, con una acuta necessità di comprensione,
      di solidarietà nel contesto sociale e politico del paese, perché
      se questo non ci fosse, allora credo che molte cose potrebbero saltare.
      Dico queste cose con estrema serenità, non indifferenza, con estrema
      serenità perché credo che voi siate tanto responsabili, tanto
      attenti da capire queste cose, e credo che non sia degno di un grande
      partito fare solo del trionfalismo, dobbiamo sentire certo la nostra
      forza, la nostra funzione, ma credo che dobbiamo anche essere severi
      nell’analisi della situazione. </p><p class="paragraph" data-counter="11" id="p-11">Abbiamo una certa confusione
      in alcuni aspetti della gestione economica, della gestione amministrativa,
      nei rapporti tra i poteri e sono cose che in qualche misura riflettono
      questa difficoltà della situazione, che in qualche misura riflettono
      questa insufficiente armonia per quanto riguarda meritoria, ma certo
      difficile nella quale essa è esercitata. Con alcuni sbandamenti, con
      alcuni vuoti riempiti in modo non sempre appropriato, con alcune
      surrogazioni, con alcuni eccessi, il panorama del complesso gioco della
      amministrazione in senso largo dello stato registra alcuni momenti di
      tensione, alcune incertezze, forse alcune deviazioni. </p><p class="paragraph" data-counter="12" id="p-12">E poi vi
      è una emergenza più propriamente politica; io credo che dobbiamo
      vederla questa emergenza politica in un duplice senso: da un lato
      c’è il fatto a cui hanno alluso alcuni degli amici che hanno
      parlato, l’introdursi nel tessuto della nostra vita democratica,
      per la prima volta dopo trent’anni, di alcune forme di dissenso
      violento, l’abbandono da parte di alcuni, in misura limitata, ma
      sempre significativa, di quella legge della persuasione, del discorso, del
      consenso che è il contrassegno della vita democratica del paese, e
      che sembrava un bene definitivamente acquisito, a parte alcuni episodi
      marginali, ma sembrava qualche cosa di definitivamente nostro. Ma la
      realtà sta a dirci che non c’è mai niente che sia
      definitivamente acquisito nella vita politica e che dobbiamo in ogni
      momento salvaguardare con la nostra vigilanza, con la nostra fermezza, con
      la nostra consapevolezza valori che sembrano sicuri e che poi ad un certo
      momento possono essere messi in discussione. Vi è chi in questo
      momento, in questo contesto storico, per ragioni che non è facile
      analizzare, pensa che alcuni nodi della storia debbano essere tagliati,
      non sciolti; questo è un fatto politico, non un piccolo episodio,
      è un fatto politico che qualifica questo momento di storia del nostro
      paese. </p><p class="paragraph" data-counter="13" id="p-13">E allora come non parlare anche a questo proposito di
      emergenza, emergenza nel senso che vi sono delle cose difficili, gravi,
      che mettono in discussione il sistema, la pace, la pace politica, la pace
      sociale del paese? Quindi un momento nel quale di fronte ad una
      problematica nuova, sì del tutto nuova, anche se preannunciata come
      il lampo preannuncia il tuono, di fronte a questa problematica nuova si
      dovrebbe immaginare una solidarietà maggiore delle forze politiche,
      una maggiore chiarezza e omogeneità. Noi abbiamo governato in questi
      anni nel segno della omogeneità o di una relativa omogeneità,
      per carità, non intendo dire che fossimo eguali, ma abbiamo cercato
      in collegamento con forze politiche diverse, sapendo della loro
      diversità, rispettando la loro diversità e sapendo di essere
      rispettati nella nostra natura, nel nostro modo di essere, abbiamo
      cooperato con forze diverse, sulla base di relativa omogeneità, di
      relativa fiducia e conoscenza, di una lunga consuetudine che ci aveva
      fatto stare insieme e aveva fatto capire ed accettare al paese che noi
      stessimo insieme, passando attraverso le varie esperienze politiche per le
      quali, in obbedienza ad una legge di interpretazione dei fatti politici,
      noi abbiamo mano a mano esteso l’ambito delle coalizioni
      spingendole su un terreno democratico più a sinistra che ci sembrasse
      possibile; ci conoscevamo ed eravamo conosciuti ed accettati dal paese.
    </p><p class="paragraph" data-counter="14" id="p-14">C’è questo fatto nuovo ora nel paese; io non voglio dire
      che la situazione di emergenza richiede unità di guida sulla base di
      una particolare omogeneità, io non mi permetto di dare consigli o di
      giudicare le altrui decisioni, constato semplicemente che a fronte di una
      situazione di emergenza, quale credo di avere brevemente tratteggiata, non
      vi è stata una risposta pronta, unitaria nel senso di
      quell’affiatamento tradizionale e accettabile al paese quale si
      sarebbe potuto immaginare; è stato avviato un altro discorso in
      questo momento, forse a caso in questo momento comunque è stato posto
      un discorso nuovo, quello dei rapporti con il <span about="https://w3id.org/moro/enoam/data/142235/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, sapendo
      che gli accordi ed i disaccordi tra la <span about="https://w3id.org/moro/enoam/data/142235/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e questo partito sono cosa
      estremamente difficile, estremamente grave. Noi dobbiamo sapere, nel
      giudicare la situazione, che vi sono dei dati che non sono tutti appunto
      nelle nostre mani, ecco perché ho usato quella espressione; non tutto
      è nelle nostre mani, non è nelle nostre mani di riorganizzare,
      sulla base di una prospettiva, una politica di solidarietà con le
      forze intermedie fino al <span about="https://w3id.org/moro/enoam/data/142235/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>; constatiamo il fatto che
      questa risposta non c’è stata, rispettiamo i partiti che
      questa risposta non hanno dato, comprendiamo anche le loro difficoltà
      che sono espressione di una serie di dati politici e in particolare della
      crescita del <span about="https://w3id.org/moro/enoam/data/142235/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>; quindi noi possiamo avere tutta questa
      doverosa comprensione, doveroso rispetto, ma non possiamo prescindere noi
      dal sapere e dal fare pacatamente rilevare al paese che siamo di fronte ad
      una tendenziale dissociazione delle forze politiche, che ci siamo trovati
      dopo il 20 giugno in presenza di una crisi che si annunciava in questo o
      in quel settore, in presenza di una dissociazione delle forze politiche
      tradizionali, quindi in presenza di un problema veramente difficile,
      nuovo, cioè quello di avere un qualche rapporto, un qualche rapporto
      diverso con il <span about="https://w3id.org/moro/enoam/data/142235/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. </p><p class="paragraph" data-counter="15" id="p-15">La <span about="https://w3id.org/moro/enoam/data/142235/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha una sua peculiare natura
      che le rende difficile il rapporto con il <span about="https://w3id.org/moro/enoam/data/142235/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, trattandosi
      di forze idealmente alternative, come io ho detto e confermo; ecco questa
      è una realtà di fronte alla quale noi ci troviamo, in questa
      insufficiente aggregazione delle forze politiche, di fronte a problemi
      nuovi e difficili, in un momento che certamente avrebbe richiesto in linea
      di principio di essere affrontato con un senso di unità, di
      omogeneità, di prontezza, di accettabilità per il paese. </p><p class="paragraph" data-counter="16" id="p-16">Questo
      avviene dopo quella che possiamo chiamare una vittoria della Democrazia
      Cristiana, quasi insperata nella misura in cui si è verificata,
      tenuto conto della polemica martellante nei nostri confronti; è stata
      una forte tenuta della <span about="https://w3id.org/moro/enoam/data/142235/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che si è accompagnata
      però ad una crescita del <span about="https://w3id.org/moro/enoam/data/142235/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, ad uno stato di
      incertezza delle forze politiche collocate ora su un terreno di
      indifferenza, una politica della non opposizione al governo, della comune
      non opposizione al governo, una politica che vede già allineato il
      <span about="https://w3id.org/moro/enoam/data/142235/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> con tutte le altre forze politiche, tutte nella stessa
      condizione, tutte indifferenti, tutte egualmente indifferenti di fronte al
      governo, non opposte, ma non a sostegno. </p><p class="paragraph" data-counter="17" id="p-17">Possiamo dirci che cosa
      sarebbe accaduto, quale processo politico più lacerante sarebbe stato
      se non ci fosse stata questa tenuta della <span about="https://w3id.org/moro/enoam/data/142235/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, se non
      fossimo ancora oggi il più grande partito del paese, pur di fronte a
      queste difficoltà economiche, sociali e politiche, se non fosse il
      <span about="https://w3id.org/moro/enoam/data/142235/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> in condizioni di riconoscere lealmente, come esso fa, la
      grande forza e la radice popolare della <span about="https://w3id.org/moro/enoam/data/142235/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>? </p><p class="paragraph" data-counter="18" id="p-18">Dico
      questo per confortarci un poco nelle nostre comuni inquietudini,
      perché la <span about="https://w3id.org/moro/enoam/data/142235/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è stata ed è ancora la
      più grande forza del paese, interpreta la volontà di una
      società composita e varia, democratica, e siamo qui noi a garantire
      in questa situazione, con quel tanto di aiuto o di indifferenza che ci
      viene dalle altre forze politiche, delle quali del resto comprendiamo il
      travaglio. </p><p class="paragraph" data-counter="19" id="p-19">Ed è pensando a questa situazione, a questa terza
      fase che in realtà si annuncia già con il risultato del
      referendum sul divorzio, con le elezioni regionali, che noi abbiamo
      immaginato una politica di confronto della <span about="https://w3id.org/moro/enoam/data/142235/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> con tutte
      le forze politiche, ma ovviamente in particolare con il <span about="https://w3id.org/moro/enoam/data/142235/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>.
      Confronto che non nasce certo da identità, poiché la
      diversità è grande, non significa che le due più grandi
      forze del paese non siano appunto, come abbiamo detto, tra loro
      alternative, ma che utilizza le possibilità di discorso politico in
      una forma nuova, in relazione ad una situazione economica, sociale e
      politica nuova e difficile del nostro paese. Il confronto nasce da una
      necessità, nasce da uno stimolo, che è esplorare le aree di
      comune proposta per alcuni problemi pressanti del paese. Ma nasce tenendo
      conto di alcuni fatti nuovi che sono nella nostra società,
      perché, cari amici democratici cristiani, mentre ci rallegriamo
      almeno perché il primato ci è stato conservato e credo che sia
      stato, nell’interesse del paese, una garanzia di equilibrio,
      dobbiamo ricordare alcune cose che sono avvenute e che hanno fatto del
      <span about="https://w3id.org/moro/enoam/data/142235/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> un soggetto più agile, più capace di dialogo,
      ma non tanto con noi, quanto con il paese, con l’opinione pubblica,
      determinando questa polarizzazione di cui abbiamo parlato. </p><p class="paragraph" data-counter="20" id="p-20">Ci sono
      dei fattori di novità che hanno consentito e sollecitato questo
      confronto di posizioni. Che cosa c’è stato di nuovo, se
      paragoniamo il momento presente? Pur nella riaffermata diversità e
      polemica diversità delle forze politiche, che cosa c’è
      stato di nuovo? La distensione internazionale, che è un fatto, che ha
      per così dire politicizzato ed umanizzato i rapporti tra Stati a
      regime diverso, non senza alcune fatali conseguenze nei moti della
      opinione pubblica. Io ricordo l’on. <span about="https://w3id.org/moro/enoam/data/142235/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-4" id="curatornote-ref-4">[4]</a></sup> quando mi
      diceva, in quell’altra fase cupa, nella transizione tra il governo
      a due e il mio governo monocolore, «ma perché non possiamo
      parlare noi, visto che parlano americani e sovietici?». È questo
      che diceva <span about="https://w3id.org/moro/enoam/data/142235/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span> nella sua intelligenza politica e anche nella sua umana
      sensibilità di romagnolo. Questo l’ha detto molta altra gente.
      C’è un atteggiamento pacato del mondo cattolico lontano da
      alcune rigidezze del passato che corrispondevano ad una diversa
      impostazione, c’è un certo modo di presentarsi del Partito
      comunista, un modo che, come ho detto a <span about="https://w3id.org/moro/enoam/data/142235/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/benevento" typeof="deo:Reference">Benevento</span>, ha bisogno di
      precisazioni e verifiche, ma certamente c’è un modo diverso di
      presentarsi e ci sono le comunicazioni nella vita sociale, cioè si
      comunicano proprio nella vita sociale, proprio nei sindacati, proprio
      nelle scuole, proprio nelle più diverse esperienze culturali, la
      gente parla, c’è qualche cosa che rende difficile un rigore
      politico come quello che in un diverso contesto internazionale, ideologico
      e sociale, noi abbiamo tenuto per molti anni e crediamo di avere tenuto
      bene a difesa di alcuni valori, che poi si sono affermati, hanno potuto
      entrare nella comune dialettica politica. Ecco questi sono dei dati che di
      per sé non significano naturalmente né eliminazione o
      attenuazione delle diversità, né significano né comportano
      alleanze politiche o accordi di governo, come è stato detto molte
      volte, e il confronto rappresenta un’esperienza che si vive, poi
      alla fine ci si misura, ciascuno con la propria identità, ci siamo
      misurati anche con il <span about="https://w3id.org/moro/enoam/data/142235/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> in modo civile, ma vigoroso, nel
      corso di tutte le campagne elettorali e anche in quest’ultima e
      certamente non si può immaginare che questo rapporto sulle cose, sui
      programmi, sui problemi emergenti del paese ci tolga la fisionomia propria
      di ciascuno, la sua capacità di appello all’elettorato, la
      consapevolezza del tipo di società e del modello umano che ciascuno
      di noi rappresenta.</p><p class="paragraph" data-counter="21" id="p-21">Direi che questo ambiente politico diverso va
      constatato come il realismo richiede, come è compito di un grande
      partito che non deve fingere che alcune cose non siano cambiate; quello
      che non è cambiato è la diversità dei ruoli, è la
      identità propria dei partiti. </p><p class="paragraph" data-counter="22" id="p-22">Ora questa posizione di
      confronto viene utilizzata nel momento dell’emergenza economica,
      sociale, politica di cui parlavamo prima. Quando con l’amico
      <span about="https://w3id.org/moro/enoam/data/142235/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Zaccagnini</span><sup><a href="#curatornote-5" id="curatornote-ref-5">[5]</a></sup>,
      che io voglio ricordare affettuosamente qui nella sua terra, abbiamo
      elaborato questa politica del confronto, certamente non avevamo del tutto
      chiaro lo sviluppo politico anche se vi erano dei segni premonitori, anche
      se evidentemente alcune cose erano cadute e alcune opportunità si
      erano presentate, ma direi che avere impostato in questi termini
      costruttivi, realistici, non di confusione, non di commistione, non di
      rinuncia, ma di serietà, di contatto, avere impostato in questo modo
      le cose ha forse facilitato raffrontare l’emergenza, raffrontare il
      tema della dissociazione delle forze politiche tradizionali. </p><p class="paragraph" data-counter="23" id="p-23">Se non
      avessimo avuto questo atteggiamento, non di patteggiamento e non di
      abdicazione di noi, ma di razionalità, di confronto serio, senza
      complessi, come avremmo affrontato un momento politico gravato di tanti
      pesi e in prima linea il fatto della dissociazione delle forze politiche?
    </p><p class="paragraph" data-counter="24" id="p-24">Ecco noi abbiamo potuto così, il partito tutto insieme, con
      grande consapevolezza, ha potuto affrontare questa emergenza delle cose,
      questa emergenza politica della dissociazione delle forze attraverso un
      rapporto originale, nuovo, che ha coinvolto le varie forze politiche e
      anche il <span about="https://w3id.org/moro/enoam/data/142235/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. E questo è avvenuto innanzitutto nella
      forma della astensione unilaterale data al governo presieduto
      dall’on. <span about="https://w3id.org/moro/enoam/data/142235/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-6" id="curatornote-ref-6">[6]</a></sup> e poi è avvenuta nella forma
      dell’accordo programmatico che noi abbiamo promosso.</p><p class="paragraph" data-counter="25" id="p-25">Cioè
      abbiamo ritrovato, in una situazione che non rendeva possibile nessun
      accordo di maggioranza politica, la possibilità di un diverso
      rapporto costruttivo con le altre forze politiche, ivi compresa quella del
      <span about="https://w3id.org/moro/enoam/data/142235/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, per risolvere in una qualche maniera il problema del
      governo del paese e far fronte all’emergenza crescente della
      situazione. </p><p class="paragraph" data-counter="26" id="p-26">Che cosa avremmo dovuto fare se non avessimo potuto
      fare ricorso a questo confronto diventato un po’ ravvicinato pur
      nella salvaguardia delle rispettive posizioni? Avremmo dovuto ricorrere al
      corpo elettorale; è proprio di un Parlamento, che non riesca ad
      esprimere una maggioranza, di ritornare con qualche intervallo di
      assestamento dinnanzi al corpo elettorale. </p><p class="paragraph" data-counter="27" id="p-27">Ma credete che noi siamo
      stati mossi da egoismo di partito, quando non abbiamo pensato ad un
      ritorno alla fonte popolare del potere? No, perché in termini di
      partito ciò avrebbe probabilmente rafforzato le nostre posizioni, ma
      forse non avrebbe risolto i problemi politici del paese e ci avrebbe messo
      in ulteriore difficoltà in un paese preso dalla stretta di una crisi
      economica, di cui non si possono neppure valutare con esattezza i tempi e
      i modi dello svolgersi dinnanzi alle vicende politiche di cui avevo
      parlato prima, di fronte alla dissociazione dei partiti; quindi abbiamo
      avuto, credo noi e anche gli altri, questo senso di responsabilità di
      non fare quello che la logica politica, presa a sé al di fuori del
      contesto reale nel quale essa si cala, ci avrebbe suggerito; ecco allora
      abbiamo utilizzato il confronto per una formula di accordo programmatico
      che ha permesso alcuni contatti, una conoscenza migliore, una certa
      confluenza di proposte diverse, una convergenza, qualche volta lenta, ma
      che c’è in definitiva nel nostro Parlamento, che certo risente
      le difficoltà della situazione; quindi abbiamo una realtà alla
      quale ci potremmo sottrarre soltanto con questa sfida elettorale, in
      questo momento al di fuori di ogni evoluzione delle forze politiche, di
      una significativa evoluzione della opinione pubblica. </p><p class="paragraph" data-counter="28" id="p-28">Ecco come
      è nato l’accordo programmatico, che è stato ritenuto
      importante, significativo da tutti; anche in questo momento lo si afferma,
      ma perché allora non lo attuiamo, non lo valorizziamo, non ne
      esploriamo le capacità politiche, perché non facciamo in modo da
      trarre da questo strumento che abbiamo appena creato qualche cosa di utile
      per la nostra esperienza politica e per la guida del paese? </p><p class="paragraph" data-counter="29" id="p-29">Abbiamo
      uno strumento e l’abbiamo conquistato con difficoltà e io non
      sottovaluto neppure le difficoltà degli altri, perché non
      sarebbe onesto, perché noi veniamo da una certa sponda, ma anche
      altri vengono da una sponda lontana. L’abbiamo però fatto con
      un atto di coraggio, con qualche iniziale incomprensione da noi, dagli
      altri, ma abbiamo trovato una certa via mediana, un certo senso di
      armonia, una certa intesa sulle cose, con quella prudenza, con quella
      misura che sono nelle cose; la <span about="https://w3id.org/moro/enoam/data/142235/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> pensa certo anche ai
      propri interessi di partito, dobbiamo farlo, ma gli interessi dei grandi
      partiti coincidono largamente, e per noi come forza centrale coincidono
      ampiamente, con gli interessi del paese, con le ragioni di equilibrio, di
      stabilità democratica del paese stesso. </p><p class="paragraph" data-counter="30" id="p-30">Non è quindi
      giustificato che ci si parli in termini di egoismo; quando siamo prudenti,
      come dobbiamo essere, crediamo di essere garanti della stabilità del
      paese, crediamo di evitare degli sbandamenti che altrimenti si potrebbero
      verificare, crediamo di evitare talune tensioni, emozioni, dissonanze che
      il paese probabilmente in questo momento non riuscirebbe a sopportare.
    </p><p class="paragraph" data-counter="31" id="p-31">Vorrei dirvi, dopo di avere fatto queste considerazioni credo pacate,
      equilibrate, che comunque se c’è inquietudine in noi ha ragion
      d’essere, ma non dobbiamo però temere che si perda in queste
      forme di contatto nuove che si sono verificate l’identità e la
      fisionomia e la capacità di richiamo del nostro partito; non abbiamo
      perso questa fisionomia, siamo rimasti noi stessi, anche nel corso di
      altre coalizioni, certo di vere coalizioni tra forze più affini, come
      dicevamo, abbiamo conservato la nostra fisionomia, siamo rimasti
      distinguibili e l’elettorato ci ha ricercato, anche
      quell’elettorato che pareva ci avesse dimenticato ci ha ritrovato
      nel momento della prova, e perciò diciamo per la lealtà che deve
      esservi tra noi, per l’emergenza del momento, allo stesso titolo
      non pensiamo di disperdere in questo momento la fisionomia e la
      capacità di attrazione della <span about="https://w3id.org/moro/enoam/data/142235/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="32" id="p-32">La
      dialettica politica non significa la fine della distinzione e in noi, cari
      amici, in questo momento non c’è il senso della rinuncia,
      c’è il senso della competizione e il nostro dovere è
      essere in competizione anche se dobbiamo trarre, come il paese impone,
      dalla dialettica politica una certa direttiva unitaria, una certa armonia
      che faccia da arresto alla disgregazione del tessuto sociale, del tessuto
      politico che minacci il nostro paese; dobbiamo ritrarre questa armonia e
      questa linea unitaria, ma la ritraiamo rimanendo noi stessi, non nel segno
      della rinuncia, ma nel segno della competizione e quindi riaffermiamo la
      nostra diversità; non è che si collabori in qualsiasi modo
      diventando eguali, si collabora, come noi collaboriamo in questo momento,
      restando diversi; il modo dell’agire politico non è del tutto
      nelle vostre mani perché esso è condizionato dalla realtà
      delle altre forze politiche, quello che è nelle nostre mani è la
      nostra fedeltà a noi stessi, la nostra capacità di rispetto per
      il mandato che abbiamo ricevuto da 14 milioni di elettori.</p><p class="paragraph" data-counter="33" id="p-33">E quindi
      riaffermiamo in questo momento la nostra diversità, un nostro tipo di
      società; certo noi vagheggiamo un tipo di società diversa da
      quella socialista, la quale a sua volta è in qualche misura
      imprecisata per il ripudio di alcuni modelli e per la mancanza di
      sperimentazione di altri che siano comunemente accettati; noi ricordiamo e
      ridiciamo al paese di essere una grande forza democratica, di essere un
      partito non socialista e non classista, ma popolare, una forza
      democratica, in quel filone della civiltà occidentale alla quale noi
      crediamo di appartenere senza che ciò faccia di ostacolo al discorso
      doveroso e utile con altre culture; siamo quindi nell’ambito nostro
      tradizionale come forza democratica e popolare, siamo forza popolare e
      cioè rappresentiamo grandi masse, rappresentiamo aspetti diversi di
      una multiforme realtà sociale, molteplicità di ideali e di
      legittimi interessi politicamente mediati in modo sapiente dalla
      <span about="https://w3id.org/moro/enoam/data/142235/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché è in questa sapiente mediazione che
      questi interessi e questi ideali sul terreno democratico si coagulano
      intorno a noi: se non fossimo capaci di mediare, cioè di tenere
      insieme, di armonizzare queste varie parti del corpo sociale, noi non
      saremmo rimasti, come siamo rimasti fino all’ultimo, il più
      grande partito italiano. Siamo un po’ sconcertati che qualche volta
      il <span about="https://w3id.org/moro/enoam/data/142235/v1/mention-43" class="mention person" id="mention-43" property="dcterms:references" resource="https://w3id.org/moro/enoam/data/bettino-craxi" typeof="deo:Reference">Segretario socialista</span><sup><a href="#curatornote-7" id="curatornote-ref-7">[7]</a></sup>, pur così cauto e signorile
      in tante cose, ci chiami il partito conservatore: un partito di 14 milioni
      di conservatori? Quante cose dovrebbero conservare di illecito questi 14
      milioni di elettori? Pensiamo a un partito di ispirazione cristiana, senza
      missioni affidateci, senza pretesa di protezione, ma siamo nella
      realtà sociale italiana legati all’idea cristiana del mondo e
      perciò ispirandoci a questi ideali noi crediamo di potere con liberi
      ordinamenti soddisfare le esigenze di giustizia, di progresso, di
      partecipazione, di liberazione, di razionale finalizzazione del potere,
      che non è fine a sé stesso ma è a servizio
      dell’uomo; ecco perché noi siamo cristianamente ispirati,
      perché facciamo queste cose, perché ci collochiamo con questa
      carica ideale nella società italiana e troviamo una risposta.</p><p class="paragraph" data-counter="34" id="p-34">Per
      concludere questo panorama, che è fatto di luci e di ombre come
      sempre nella realtà (ma questo suscita il nostro coraggio e la nostra
      capacità di affrontare le situazioni), vorrei ricollegarmi ai
      giovani, vorrei dire che noi sentiamo l’avallo che ci viene dai
      giovani come un criterio di legittimazione, storica, come una garanzia di
      avvenire, perché noi pensiamo di restare, nelle forme che
      l’evoluzione politica dirà (chi ha più cotone, tessa
      più tela) noi pensiamo di rimanere nella società italiana come
      una forza determinante, come forza importante, non dirò egemone,
      della società italiana.</p><p class="paragraph" data-counter="35" id="p-35">Il fatto che tra questi 14 milioni di
      elettori tanti siano stati giovani che hanno votato spesso per la prima
      volta, ed hanno accordato la loro fiducia alla <span about="https://w3id.org/moro/enoam/data/142235/v1/mention-60" class="mention organization" id="mention-60" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>;
      sappiamo che essi hanno il senso dell’avvenire e noi vogliamo
      averlo con loro.</p><p class="paragraph" data-counter="36" id="p-36">Abbiamo ancora molte cose da fare, non diciamo
      certamente che abbiamo fatto tutto bene, che l’esperienza è
      compiuta, che questo tipo di società libera e umana nella quale
      crediamo sia concretata nella realtà; sappiamo che abbiamo ancora da
      fare, ma con la legge della persuasione e del consenso, non con la legge
      della violenza, con la legge della persuasione noi con i giovani vogliamo
      continuare a persuadere il popolo italiano che in tanta parte crede nei
      nostri ideali, nel nostro modello umano e sociale, vogliamo continuare a
      persuadere questi italiani che c’è una forza vigile a tutela
      dei grandi valori nei quali il popolo italiano crede ed ai quali esso non
      intende rinunciare.</p><ol id="curatorNotes"><li about="https://w3id.org/moro/enoam/data/142235/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Angelo Salizzoni (1907-1992), politico
          italiano, membro dell’Assemblea costituente e
          della Camera dei deputati per sei legislature per la
          Democrazia cristiana. È stato sottosegretario in numerosi
          governi fra il 1957 e il 1976. Fu collaboratore
          strettissimo di Aldo Moro, che lo volle come sottosegretario
          alla presidenza del Consiglio in tutti e cinque i governi da lui
          presieduti. <a href="#curatornote-ref-1">↑</a></li><li about="https://w3id.org/moro/enoam/data/142235/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Leonardo
          Melandri (1929-2005), insegnante e politico italiano, dopo essere
          stato eletto segretario comunale e provinciale della Dc di Forlì,
          dal 1976 al 1979 ricoprì la carica di segretario del Comitato
          regionale dell’Emilia-Romagna. Fu senatore per la Dc
          nell’ottava e nona legislatura. <a href="#curatornote-ref-2">↑</a></li><li about="https://w3id.org/moro/enoam/data/142235/v1/curatornote-3" class="" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Natalino
          Guerra (1924-2014), insegnante e politico italiano, fu segretario
          provinciale della Democrazia cristiana di Ravenna e ricoprì
          diversi incarichi istituzionali a livello locale. Fu presidente del
          Consiglio regionale dell’Emilia Romagna dal marzo 1977 al
          giugno 1980. <a href="#curatornote-ref-3">↑</a></li><li about="https://w3id.org/moro/enoam/data/142235/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Pietro Nenni
          (1891-1980), politico e giornalista italiano, leader del Psi
          [Dizionario biografico degli italiani, <em>ad vocem</em>]. <a href="#curatornote-ref-4">↑</a></li><li about="https://w3id.org/moro/enoam/data/142235/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Benigno
          Zaccagnini (1912-1989), politico italiano, fu segretario della Dc dal
          1975 al 1980 [Dizionario biografico degli italiani, <em>ad vocem</em>].
          <a href="#curatornote-ref-5">↑</a></li><li about="https://w3id.org/moro/enoam/data/142235/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giulio
          Andreotti (1919-2013), politico italiano, all’epoca presidente
          del Consiglio per la terza volta, era a capo di un governo monocolore
          democristiano sostenuto dall’astensione del Pci, del Psi, del
          Psdi, del Pli e del Pri [Dizionario biografico degli italiani, <em>ad
            vocem</em>]. <a href="#curatornote-ref-6">↑</a></li><li about="https://w3id.org/moro/enoam/data/142235/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si trattava
          allora di Bettino Craxi (1934-2000), divenuto segretario del Psi nel
          luglio del 1976 [Dizionario biografico degli italiani, <em>ad vocem</em>].
          <a href="#curatornote-ref-7">↑</a></li></ol></body></html>