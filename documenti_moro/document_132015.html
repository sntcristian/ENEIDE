<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.015" name="dcterms.relation"/><meta content="10.48678/unibo/aldomoro1.3.2.015" name="dcterms.identifier"/><meta content="Moro, Aldo, Per una piena dignità del mondo contadino, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.015." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Per una piena dignità del mondo contadino</title>
<div id="mentionMeta"><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" content="http://www.wikidata.org/entity/Q3893797" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/mario-ferrari-aggradi" typeof="foaf:Person"/><meta about="https://w3id.org/moro/enoam/data/mario-ferrari-aggradi" content="Mario Ferrari Aggradi" property="rdfs:label"/><meta about="https://w3id.org/moro/enoam/data/mario-ferrari-aggradi" content="http://www.wikidata.org/entity/Q3848567" property="owl:sameAs" resource="http://www.wikidata.org/entity/Q3848567"/><meta about="https://w3id.org/moro/enoam/data/mario-ferrari-aggradi" content="Ferrari, Aggradi, Mario" property="skos:prefLabel"/><meta about="https://w3id.org/moro/enoam/data/bruxelles" typeof="dcterms:Location"/><meta about="https://w3id.org/moro/enoam/data/bruxelles" content="Bruxelles" property="rdfs:label"/><meta about="https://w3id.org/moro/enoam/data/bruxelles" property="owl:sameAs" resource="http://www.wikidata.org/entity/Q239"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Per una piena dignità del mondo contadino </h1><p class="paragraph" data-counter="1" id="p-1">Nel discorso di <span about="https://w3id.org/moro/enoam/data/132015/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span><sup><a href="#curatornote-1" id="curatornote-ref-1">[1]</a></sup> sono stati affrontati problemi fondamentali per l'agricoltura italiana, sono state indicate le rivendicazioni che come organizzazione di categoria vengono proposte alla responsabilità e alla iniziativa del Governo. L'amico ministro <span about="https://w3id.org/moro/enoam/data/132015/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/mario-ferrari-aggradi" typeof="deo:Reference">Ferrari Aggradi</span><sup><a href="#curatornote-2" id="curatornote-ref-2">[2]</a></sup> parlerà a voi proprio di ritorno da <span about="https://w3id.org/moro/enoam/data/132015/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/bruxelles" typeof="deo:Reference">Bruxelles</span>, dove ha efficacemente difeso gli interessi dei coltivatori italiani, delle prospettive che si aprono alla nostra agricoltura nell'ambito della <span about="https://w3id.org/moro/enoam/data/132015/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità economica europea</span>, il mantenimento e lo sviluppo della quale costituiscono un fondamentale interesse economico e politico del nostro Paese. Nella <span about="https://w3id.org/moro/enoam/data/132015/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità economica europea</span> vi è la possibilità di tutelare a sufficienza gli interessi dell'agricoltura italiana sicché essa possa comporsi nella più vasta area della quale abbiamo bisogno appunto per ragioni economiche e politiche. Limitandomi ad alcune considerazioni generali desidero innanzitutto esprimere la mia soddisfazione nel vedere qui radunata una così vasta massa di coltivatori diretti accorsi, ancora una volta, al richiamo di una organizzazione che ha una funzione così importante nella vita economica e sociale del nostro Paese. La mia soddisfazione è per questa manifestazione di vitalità della vostra organizzazione e in particolare nel vedere come numerosi siano i giovani presenti a questa assemblea. Ciò documenta la continuità delle generazioni nell'impegno che comporta il dedicarsi alle attività agricole. E merito dei giovani che non si lasciano attrarre da un esodo disordinato ed eccessivo dalle campagne. So bene che vi sono delle ragioni di malcontento e di disagio, ragioni non solo economiche, ma sociali e psicologiche che distaccano dall'agricoltura crescenti forze di lavoro, ma so anche che vi è un nucleo di giovani attorno alla Coltivatori diretti che crede si possa lavorare con dignità e successo nelle campagne. L'agricoltura italiana, infatti, liberata dall'eccesso di mano d'opera si prepara adesso a dare alla collettività quanto essa può giustamente richiedere domandando nel contempo quanto legittimamente spetta alle diverse categorie che la compongono. Abbiamo considerato nel loro complesso i problemi dell'agricoltura italiana nel programma del Governo, un programma di legislatura non perché si intenda ipotecare il futuro, ma per la complessità, gravità dei problemi che il Governo riconosce e si propone di affrontare. Comprendo le manifestazioni di impazienza e di disagio, ma sarebbe ingiusto indicare il Governo come inadempiente quando esso, in poco più di tre mesi di vita, ha dovuto compiere una ricognizione generale della situazione del Paese e individuare gli strumenti idonei per lo sviluppo economico, sociale e politico che ci si ripromette di attuare.</p><p class="paragraph" data-counter="2" id="p-2">Abbiamo cominciato col presentare alcuni significativi progetti di legge, non rovinosi certo. Basti pensare che alcune norme presenti in essi erano già contenute in disegni di legge sottoposti al Parlamento da diverso tempo e che per una complessa serie di ragioni non si poterono portare avanti. Si tratta di progetti, dunque, non eversivi ma di giustizia, indirizzati a favorire l'accesso dei contadini alla proprietà della terra, a dare a questa una giusta dimensione economica, volti a stabilire per l’agricoltura forme contrattuali più normali, più adeguate cioè sul piano economico e sociale, a fornire all' agricoltura i sostegni efficienti per i suoi compiti economici e sociali. Sono leggi che naturalmente non esauriscono tutti i problemi dell'agricoltura che sono in così larga misura problemi di difesa dei prezzi dei prodotti e di condizioni di vita del contadino nelle campagne. Ma la prova della buona volontà è stata data proprio con la sollecita presentazione di questi disegni di legge i quali testimoniano l’attenzione rivolta in prima linea all'agricoltura italiana<sup><a href="#curatornote-3" id="curatornote-ref-3">[3]</a></sup>, l'impegno di dare ad essa quel posto di priorità che è indicato nel programma di Governo nel quale è detto che bisogna superare gli squilibri ed i dislivelli in conseguenza dei quali l’agricoltura è in condizioni di minore dignità, di minore potere, di minore partecipazione al benessere sociale rispetto ad altri settori produttivi. Non faccio della demagogia che sarebbe in contraddizione con le cose dette nel programma che abbiamo presentato, che indica obiettivi ed impegni ma non promette miracoli. Non vi dico che realizzare le cose dette le quali rispondono ad una rigorosa giustizia, sia impresa facile e rapida. No, in questa complessa realtà sociale ed economica, di fronte alla quale ci troviamo ogni giorno, vi sono ragioni profonde di disarmonia che non è facile superare e che vanno affrontate con un lavoro di lunga lena, paziente, ordinato, organico. </p><p class="paragraph" data-counter="3" id="p-3">Non vi prometto perciò di risolvere in un giorno i vostri problemi, ma vi dico che essi sono in piena evidenza nel nostro programma La programmazione, intorno alla quale c'è un fervore di polemiche, cosa significa se non che si deve rendere organico, ordinato e giusto, senza zone d'ombra, lo sviluppo economico e sociale del nostro Paese? Per questo andiamo preparando in questi mesi una visione integrale dei bisogni e delle risorse della comunità nazionale. Non si fa politica seria se non si hanno presenti tutti i bisogni secondo ragioni di giustizia. Non si fa politica seria se non si conoscono le risorse disponibili da cui prelevare i mezzi per soddisfare nell'ordine queste esigenze collocate dalla prepotenza di alcuni, ma dalla giustizia e dall'interesse generale. Il Governo indicherà così al Parlamento una linea di giustizia e solidarietà per affrontare le grandi questioni nazionali. Non vi dico dunque una facile parola di entusiasmo ma vi faccio un rigoroso richiamo alla fiducia nella graduale, ordinata soluzione dei vostri problemi. Niente discorsi eccessivi e trascinatori. Vi dico: abbiate fiducia nel senso di giustizia, non del Governo tanto, quanto della collettività che prende sempre più coscienza dei suoi problemi. Il senso di misura, di responsabilità, la capacità di attesa che ho domandato a tutte le categorie sociali la domando anche a voi che siete del resto, pronti, mi ha detto <span about="https://w3id.org/moro/enoam/data/132015/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, a dare una risposta positiva. Le vostre richieste non le ho dimenticate, tra esse quella degli assegni familiari, ma non so come e quando verrà risolta; il problema ci è presente. Ci ripromettiamo modi efficaci e tempi rapidi, ma ora non prometto niente di preciso in questa fase di ricognizione delle enormi esigenze del Paese. Chiedo a voi come agli altri, non più che agli altri, comprensione e collaborazione. Questo è il senso del mio appello il cui spirito si va traducendo in una serie di contatti, anche con voi, rivolti ad uno scambio di vedute perché tutti sappiamo quale è nella sua complessità il problema dello sviluppo economico e sociale del Paese. Non solo il Governo ma tutti devono sapere ciò che condiziona questo sviluppo. Il mio appello era un invito alla collaborazione, ad assumere ciascuno la propria parte di responsabilità sapendo che chi va al di là del possibile e giusto, per prepotenza ed egoismo, compromette il suo interesse con quello del Paese. Il mio appello non era una manifestazione di sfiducia e di disperazione. Ho voluto dire al Paese la verità; non allarmare, non far temere per l'avvenire del Paese. Chi ha interpretato così il mio appello o non mi ha ascoltato o non m'ha voluto comprendere. È possibile, ho detto, continuare sulla via dello sviluppo con alcuni accorgimenti, pause, rimeditazioni, Non è preclusa la grande prospettiva dello sviluppo economico e sociale che sta facendo dell'<span about="https://w3id.org/moro/enoam/data/132015/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia </span>un grande Paese moderno e civile. Ma occorre essere insieme, uniti al di là delle divergenze politiche, delle differenze economiche; uniti nella solidarietà, dei sacrifici, nel riprendere insieme il cammino in avanti per un avvenire più prospero e degno della nostra comunità. </p><ol id="curatorNotes"><li about="https://w3id.org/moro/enoam/data/132015/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Bonomi (1910-1985), politico democristiano, fondatore e presidente della Confederazione degli agricoltori diretti. <a href="#curatornote-ref-1">↑</a></li><li about="https://w3id.org/moro/enoam/data/132015/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mario Ferrari Aggradi (1916-1977), politico democristiano e ministro dell’Agricoltura. <a href="#curatornote-ref-2">↑</a></li><li about="https://w3id.org/moro/enoam/data/132015/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di tre disegni di legge presentati dal Governo il 13 febbraio 1964 per facilitare l’accorpamento delle piccole proprietà fondiarie e ridurre il frazionamento della terra, mettere fine ai contratti di mezzadria e promuovere la concessione di mutui ai contadini. Nel complesso si trattava di uno stanziamento di 350 miliardi di lire in cinque anni. <a href="#curatornote-ref-3">↑</a></li></ol></body></html>