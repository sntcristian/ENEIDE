<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.287" name="dcterms.relation"/><meta content="10.48678/unibo/aldomoro1.4.1.287" name="dcterms.identifier"/><meta content="Moro, Aldo, [Discorso a Bari in vista delle amministrative], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.287." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aBariin vista delle amministrative]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorso a Bari in vista delle amministrative]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141287/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, ha riaffermato la funzione della <span about="https://w3id.org/moro/enoam/data/141287/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> come insostituibile garanzia dell’equilibrio politico e della libertà in <span about="https://w3id.org/moro/enoam/data/141287/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Essa non può consentire che si crei un vuoto e deve provvedere ad ogni situazione di emergenza; ma non può neppure trascurare di porre in essere le condizioni per valorizzare, su di una piattaforma sicuramente democratica, quelle forze che possono concorrere a dare carattere autenticamente popolare allo Stato. Essa deve fermarsi là dove riscontra una difforme ed inaccettabile concezione della libertà nella società e nello Stato. Ma là dove questo ostacolo non vi sia, sarebbe ingiustificato rifiutare un dialogo che accerti la possibilità di una utile convergenza politica. Nelle presenti circostanze non è certo privo di significato il fatto che il <span about="https://w3id.org/moro/enoam/data/141287/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista italiano</span> abbia confermato, dopo un approfondito dibattito, la sua disponibilità ad un incontro con la <span about="https://w3id.org/moro/enoam/data/141287/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed i Partiti di democrazia laica, essendo consapevole delle sue implicazioni. Si è ritenuto opportuno che, per sciogliere i nodi politici e programmatici mano a mano accumulatisi, fosse autorevolmente assunta una posizione di principio. Ora che ciò è avvenuto, non si può evitare di aprire un discorso, il quale verifichi la comune volontà politica, l’autonomia della piattaforma di Governo nel rispetto della dialettica democratica, una significativa linea di tendenza per una operosa solidarietà delle forze associate nel Parlamento e nel Paese. È il momento di una scelta seria e meditata. L’inerzia non sarebbe concepibile e produrrebbe gravi e, presumibilmente, irreparabili conseguenze. Quel che non si fosse preparato o fatto in tempi ragionevoli, potrebbe diventare impossibile. L’indubbia gravità della situazione italiana, che vede minacciato il livello di occupazione, il progresso sociale ed il dignitoso inserimento del nostro Paese nel contesto europeo, sollecita gli uomini più pensosi delle sorti del Paese, ad assumere le loro responsabilità, per bloccare la decadenza e rendere possibile la ripresa. Un appropriato quadro politico è a tal fine indispensabile. Non occorre ridire ora, quali ne siano le caratteristiche. Ad un rinnovato impegno, che al <span about="https://w3id.org/moro/enoam/data/141287/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> è certo costato qualche cosa, deve corrispondere il nostro impegno per un chiarimento della situazione e l’elaborazione di una prospettiva politica in piena aderenza alle complesse esigenze del Paese in questo difficile momento.</p></body></html>