<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.148" name="dcterms.relation"/><meta content="10.48678/unibo/aldomoro1.3.2.148" name="dcterms.identifier"/><meta content="Moro, Aldo, [Discorso tenuto in occasione del Natale di Roma], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.148." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto in occasione del Natale di Roma</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/publio-virgilio-marone" typeof="foaf:Person"/><meta about="https://w3id.org/moro/enoam/data/publio-virgilio-marone" content="Virgilio" property="rdfs:label"/><meta about="https://w3id.org/moro/enoam/data/publio-virgilio-marone" property="owl:sameAs" resource="http://www.wikidata.org/entity/Q1398"/><meta about="https://w3id.org/moro/enoam/data/publio-virgilio-marone" content="Virgilio" property="skos:prefLabel"/><meta about="https://w3id.org/moro/enoam/data/tito-livio" typeof="foaf:Person"/><meta about="https://w3id.org/moro/enoam/data/tito-livio" content="Tito Livio" property="rdfs:label"/><meta about="https://w3id.org/moro/enoam/data/tito-livio" property="owl:sameAs" resource="http://www.wikidata.org/entity/Q2039"/><meta about="https://w3id.org/moro/enoam/data/tito-livio" content="Livio, Tito" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Discorso tenuto in occasione del Natale di Roma </h1><p class="paragraph" data-counter="1" id="p-1">Sulle origini di <span about="https://w3id.org/moro/enoam/data/132148/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> non tardò a proiettarsi l’ombra della leggenda, del mito, del miracolo. I fatti a noi noti relativamente a quanto accadde verso la metà dell’VIII secolo a.C. nell’estremità occidentale di quel vasto altopiano, che i Monti Albani dominano da Oriente, sono pochi. Non che i fatti manchino del tutto, ma certamente essi non bastano a spiegare il contenuto delle leggende, dei miti, dei miracoli di cui abbiamo detto. C’è un’altra fonte, dunque, dalla quale devono essere derivati gli elementi che la tradizione ci mostra congiunti con i fatti veri e propri. Questa fonte non può che essere la coscienza del popolo romano, l’ideale di vita individuale e pubblica che <span about="https://w3id.org/moro/enoam/data/132148/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> seppe darsi attraverso i suoi poeti, i filosofi, i giuristi, gli uomini politici, i soldati, e che proietta nella sua protostoria. Scoprire la fonte delle leggende e dei miti che si proiettano sulle origini di <span about="https://w3id.org/moro/enoam/data/132148/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> significa, dunque, riscoprire la romanità ideale, la coscienza romana, <span about="https://w3id.org/moro/enoam/data/132148/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> negli uomini che la fecero grande e la rendono attuale: che è, poi, quanto c’interessa. Solo la grande dell’anima romana può spiegare, giustificare la proiezioni sulle origini storiche della città di fatti e di circostanze, che vennero a integrare i pochi fatti, le poche circostanze note anche al tempo della <span about="https://w3id.org/moro/enoam/data/132148/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> repubblicana e imperiale.</p><p class="paragraph" data-counter="2" id="p-2">Fatti e circostanze addotti a integrare le poche vestigia storiche, se prodotti da una grande anima, come fu l’anima della romanità, non furono e non sono menzogne. Essi sono l’allegoria di atteggiamenti dello spirito umano, dai quali non potè non avere inizio il miracolo del romanesimo. Ma allora la condizione che rende legittima la leggenda delle origini è la condizione medesima per la quale <span about="https://w3id.org/moro/enoam/data/132148/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> vive ancor oggi. Passato protostorico e sopravvivenza storica nei secoli seguiti alla caduta si legittimano entrambi attraverso un ideale: che fu un ideale della Persona umana e dello Stato. Ad esso dovrà volgersi ogni celebrazione della ricorrenza del Natale di <span about="https://w3id.org/moro/enoam/data/132148/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>.</p><p class="paragraph" data-counter="3" id="p-3">Ma quale fu l’ideale romano della Persona e dello Stato? Poniamoci innanzi alla leggenda delle origini. Basterà intendere questa leggenda nel modo a tutti noto, e che per essere tale non ha mai cessato di parlare alle coscienze di tutti. Ma non si dovrà dimenticare la trascrizione che la leggenda romana ebbe nella poesia epica di <span about="https://w3id.org/moro/enoam/data/132148/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/publio-virgilio-marone" typeof="deo:Reference">Virgilio</span> e nella storiografia poetica di <span about="https://w3id.org/moro/enoam/data/132148/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span>. Proprio perché autentico, un medesimo ideale poté esprimersi nel comune racconto e nella suprema fioritura di un’arte, che pose il suggello della verità e della bellezza alla civiltà romana.</p><p class="paragraph" data-counter="4" id="p-4">Guardiamo, dunque, alla leggenda di <span about="https://w3id.org/moro/enoam/data/132148/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Romolo, il leggendario fondatore, ne è la prima creazione. Abbandonato sulle rive del Tevere con il fratello Remo pochi giorni dopo la nascita, ricevette il primo alimento da una lupa inviata da Marte, padre dei due infanti. I quali furono poi raccolti da un generoso pastore e da sua moglie, ospitati in una modesta capanna sul colle Palatino, e fatti crescere fino a che, divenuti uomini, e dopo avere ristabilito sul trono il proprio avo Numitore, sentirono in se stessi la vocazione a farsi creatori di nuove città, cioè fautori di nuova convivenza e artefici di nuova giustizia. Il presagio di un volo di dodici avvoltoi dette a Romolo l’ultima fiducia di cui aveva bisogno per porre mano all’aratro e tracciare il confine della nuova città intorno al colle Palatino. La leggende delle origini registra poi il contrasto tra i due fratelli e il gesto fratricida di Romolo verso Remo, che aveva offeso la città nascente varcandone con un salto il confine tracciato dall’aratro.</p><p class="paragraph" data-counter="5" id="p-5">Ma non è tutta qui la leggenda di <span about="https://w3id.org/moro/enoam/data/132148/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Mentre la storiografia poetica di <span about="https://w3id.org/moro/enoam/data/132148/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span> si protendeva dalle origini romulee alla maturità storica di <span about="https://w3id.org/moro/enoam/data/132148/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> imperiale, svolgendo la leggenda verso l’età successiva, dove essa a poco a poco non poteva non cedere all’oggettivo accertamento dell’accaduto, fino a congiungersi con la vera e propria storia di <span about="https://w3id.org/moro/enoam/data/132148/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> repubblicana attraverso il tempo semileggendario dei sette Re; mentre questo faceva <span about="https://w3id.org/moro/enoam/data/132148/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span>, <span about="https://w3id.org/moro/enoam/data/132148/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/publio-virgilio-marone" typeof="deo:Reference">Virgilio</span> procedeva a ritroso, saldando la leggende delle origini di <span about="https://w3id.org/moro/enoam/data/132148/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> ad altri fatti leggendari accaduti nel bacino del Mediterraneo, e ciò non soltanto per orgoglio di popolo o di stirpe, ma per meglio rischiarare le caratteristiche dell’anima romana, cioè l’origine stessa di <span about="https://w3id.org/moro/enoam/data/132148/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, di cui tuto restare ignoto, ma non la condizione primaria, quella inerente alle virtù dell’animo romano.</p><p class="paragraph" data-counter="6" id="p-6">Anche nei limiti della rievocazione entro i quali abbiamo preferito restare, la leggenda delle origini romane parla alle nostre coscienze. Il primo dato che ne desumiamo è la confluenza di diverse forze e di volontà distinte nell’attuazione di un solo destino. Figlio di un dio e destinato ad acquistare egli stesso una natura divina, Romolo visse, crebbe e operò prima per il concorso delle forze della natura, rappresentate dalla leggendaria lupa, poi per la bontà di umili persone, che la leggenda raffigura nel pastore Faustolo e nella moglie di lui. </p><p class="paragraph" data-counter="7" id="p-7">Eventi grandi non possono accadere, infatti, senza il concorso delle forze e senza l’incontro dei destini, voluto e perseguito da uomini di diversa condizione per un ideale che nobilita tutti, e che riscatta ogni apparente modestia, remunera ogni prolungato silenzio, sottolinea ogni generoso adempimento del dovere: donando in casi eccezionali la gioia di assistere alla nascita di Città e di Stati, ma sempre al progresso delle istituzioni, alla crescita materiale e morale della comunità. E, nella sfera limitata dell’individuo, al consolidarsi della posizione sociale e al giusto aumento della prosperità. Dall’essere concordi e dal collaborare agli eventi voluti dal destino – che sono poi, al di là di ogni mito e di ogni leggenda, l’incremento della vita e la creazione del nuovo – gli uomini escono trasfigurati, e si fanno degni di essere accumulati non soltanto dalla voce intima della coscienza, ma talvolta anche dalla storia, che raccoglie il loro esempio come la testimonianza più alta, come il simbolo più luminoso che l’umanità possa dare nello spazio e nel tempo della propria finale destinazione all’unità dello Spirito.</p><p class="paragraph" data-counter="8" id="p-8">Il secondo dato della leggenda romana è proprio questo: il destino. È la lezione religiosa di <span about="https://w3id.org/moro/enoam/data/132148/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, e dobbiamo sostare ad ascoltarla. L’anima religiosa della romanità tenne conto dell’Individuo come dello Stato, e ne intuì la comune dipendenza da un significato ultimo della storia. A suggello della sincerità di questa intuizione religiosa dell’umano, <span about="https://w3id.org/moro/enoam/data/132148/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> volle e seppe esprimerla nella poesia. Privata per molti secoli del dato certo della Rivelazione, l’anima romana attraverso lo strumento poetico cercò di penetrare fino al significato ultimo della storia, e vide che la storia si spiega di à da se stessa, in un momento misterioso che le parole di Fato e di Sorte adombrarono nella cultura latina fino al prorompere di quel vaticinio virgiliano dell’egloga quarta, che non può apparire miracolosamente simultaneo alla nascita di Cristo. Nella sua comune accezione, la leggenda delle origini non poteva conferire la potenza di questo conto: “Ecce novus seclorum nascitur ordo…”, che presuppone la persona del vate, capace di sostenerne gli accenti: <span about="https://w3id.org/moro/enoam/data/132148/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/publio-virgilio-marone" typeof="deo:Reference">Virgilio</span>, appunto.</p><p class="paragraph" data-counter="9" id="p-9">E tuttavia anche nella comune eccezione la leggenda delle origini fu ed è piena di sentimento del destino, e induce a meditare sul fatto che le piccole cose preludono alle grandi, e le producono, se sono viste e vissute con il sentimento dell’immenso disegno che passa attraverso l’opera dell’uomo. Questa lezione i contemporanei devono ascoltarla ed apprenderla dalla romanità. Il movimento storico della cultura e l’assetto nuovo del mondo potrebbero indurci a frammentare in infiniti pezzi il tessuto della storia o a collocare noi stessi come arbitri assoluti di quel che avviene e avverrà nella dimensione – che non ha ancora cessato d’essere grande – del nostro pianeta. Due diversi errori, ai quali è esempio e motivo la religione di <span about="https://w3id.org/moro/enoam/data/132148/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, presaga, con <span about="https://w3id.org/moro/enoam/data/132148/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/publio-virgilio-marone" typeof="deo:Reference">Virgilio</span>, del Cristianesimo.</p><p class="paragraph" data-counter="10" id="p-10">Ma nella leggenda di <span about="https://w3id.org/moro/enoam/data/132148/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> tutto rimanda a un concetto dell’uomo. Se il concetto romano dello Stato deriva da quell’idea di collaborazione, che è implicita giò nel racconto dei primi fortunosi eventi della Città e del suo Fondatore, per desumere il concetto che la <span about="https://w3id.org/moro/enoam/data/132148/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>nità ebbe della Persona umana giova guardare alla leggenda di <span about="https://w3id.org/moro/enoam/data/132148/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> nella veste che seppero darle <span about="https://w3id.org/moro/enoam/data/132148/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span> e <span about="https://w3id.org/moro/enoam/data/132148/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/publio-virgilio-marone" typeof="deo:Reference">Virgilio</span>. L’uno e l’altro furono, nella forma della storiografia e nella forma dell’etica, poeti dell’uomo. L’uno e l’altro ci propongono una sintesi dell’umano, che è fatto di impegno generoso nel presente e di coscienza di valori eterni.</p><p class="paragraph" data-counter="11" id="p-11">Enea, l’eroe dell’epica virgiliana accetta le fatiche e i dolori dalla vita per un miraggio che dinanzi a lui compare e scompare, evocato e revocato dal destino. È il miraggio della creazione, meno chiaro davanti ad Enea di quanto lo sarà davanti a Romolo. Ma prima che si abbia la certezza della creazione basta gà la speranza di essa a muovere gli animi generosi al di là di quel che si è fatto sta quel che si è voluto, e al di là di quel che si è voluto sta la fede nella vita.</p><p class="paragraph" data-counter="12" id="p-12"><span about="https://w3id.org/moro/enoam/data/132148/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/tito-livio" typeof="deo:Reference">Tito Livio</span> fu egli stesso protagonista della storia che andava scrivendo. Una serie immensa di eventi e l’immagine di una storia che si coloriva tutta di miracolo non riuscirono a trattenere nell’orizzonte del tempo lo sguardo di quest’altro grande autore della leggenda romana. Quel che nel tempo ha pregio e durata, si garantisce con i valori eterni che l’uomo scopre nella propria coscienza. Già la struttura del mondo fisico rimanda alla validità perenne di leggi, che l’uomo è capace di penetrare con il suo pensiero. Ma nella sfera della storia, più piccola di quella cosmica ma di tanto più vivida e attraente, quel che esiste dipende interamente da una tradizione di uomini, i quali tutti abbiano saputo l’uno dall’altro apprendere e l’uno all’altro insegnare il senso del dovere, il desiderio della giustizia, l’anelito a un’alacre collaborazione umana, il sentimento religioso dell’esistenza: gli eterni valori della vita morale, insomma. Questo era, per <span about="https://w3id.org/moro/enoam/data/132148/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span>, il segreto della leggenda romana, la quale diventava così un insegnamento universalmente valido, e valido in primo luogo per lo storico <span about="https://w3id.org/moro/enoam/data/132148/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/tito-livio" typeof="deo:Reference">Livio</span>, che dalla riflessione sulla storia di <span about="https://w3id.org/moro/enoam/data/132148/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> trasse motivo a voler costruire se stesso con quel metro di fede e libertà inferiori, con il quale si erano costruiti i grandi spiriti della romanità: non soltanto le figure della storia, ma anche quelle della leggenda di <span about="https://w3id.org/moro/enoam/data/132148/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, prime tra tutte Romolo ed Enea.</p><p class="paragraph" data-counter="13" id="p-13">Questi pensieri sulla leggenda delle origini romane bastano a mostrarne l’attualità oltre i confini di false rievocazioni, alle quali non sapremmo indurci in un momento in cui occorre fare appello alla sincerità di noi stessi per contribuire con pienezza di fede, con propositi costruttivi, con desiderio di giustizia e di ordine, con senso della libertà e dell’autorità congiuntamente applicate alla edificazione della nostra comunità nazionale, che per noi rappresenta in qualche modo la nuova <span about="https://w3id.org/moro/enoam/data/132148/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Siamo da non molto risorti dalle rovine di una guerra distruttrice, e guardiamo a distanza di soli decenni a quella comunità dei popoli, alla quale guardò anche l’antica <span about="https://w3id.org/moro/enoam/data/132148/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, riuscendo a realizzarla per vie che non sono più le nostre. Ma il fine è rimasto lo stesso, e ci induce, questo fine della comunità internazionale, a sentirci con pieno diritto ammiratori e continuatori di <span about="https://w3id.org/moro/enoam/data/132148/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. </p></body></html>