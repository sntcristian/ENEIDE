<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.022" name="dcterms.relation"/><meta content="10.48678/unibo/aldomoro1.4.2.022" name="dcterms.identifier"/><meta content="Moro, Aldo, [Sugli avvenimenti in Grecia e sul vertice di Copenaghen], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.022." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sugli avvenimenti inGreciae sul vertice diCopenaghen]</title>
<div id="mentionMeta"><meta about="https://w3id.org/moro/enoam/data/giovanni-spagnolli" typeof="foaf:Person"/><meta about="https://w3id.org/moro/enoam/data/giovanni-spagnolli" content="Giovanni Spagnolli" property="rdfs:label"/><meta about="https://w3id.org/moro/enoam/data/giovanni-spagnolli" property="owl:sameAs" resource="http://www.wikidata.org/entity/Q180195"/><meta about="https://w3id.org/moro/enoam/data/giovanni-spagnolli" content="Spagnolli, Giovanni" property="skos:prefLabel"/><meta about="https://w3id.org/moro/enoam/data/grecia" typeof="dcterms:Location"/><meta about="https://w3id.org/moro/enoam/data/grecia" content="Grecia " property="rdfs:label"/><meta about="https://w3id.org/moro/enoam/data/grecia" property="owl:sameAs" resource="http://www.wikidata.org/entity/Q41"/><meta about="https://w3id.org/moro/enoam/data/atene" typeof="dcterms:Location"/><meta about="https://w3id.org/moro/enoam/data/atene" content="Atene " property="rdfs:label"/><meta about="https://w3id.org/moro/enoam/data/atene" property="owl:sameAs" resource="http://www.wikidata.org/entity/Q1524"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="CEE" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/commissione-europea-dei-diritti-dell-uomo" typeof="foaf:Organization"/><meta about="https://w3id.org/moro/enoam/data/commissione-europea-dei-diritti-dell-uomo" content="Commissione europea dei diritti dell'uomo" property="rdfs:label"/><meta about="https://w3id.org/moro/enoam/data/commissione-europea-dei-diritti-dell-uomo" property="owl:sameAs" resource="http://www.wikidata.org/entity/Q969978"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mediterraneo " property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="NATO " property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/copenaghen" typeof="dcterms:Location"/><meta about="https://w3id.org/moro/enoam/data/copenaghen" content="Copenaghen" property="rdfs:label"/><meta about="https://w3id.org/moro/enoam/data/copenaghen" property="owl:sameAs" resource="http://www.wikidata.org/entity/Q1748"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/georges-pompidou" typeof="foaf:Person"/><meta about="https://w3id.org/moro/enoam/data/georges-pompidou" content="Georges Pompidou" property="rdfs:label"/><meta about="https://w3id.org/moro/enoam/data/georges-pompidou" property="owl:sameAs" resource="http://www.wikidata.org/entity/Q2185"/><meta about="https://w3id.org/moro/enoam/data/georges-pompidou" content="Pompidou, Georges" property="skos:prefLabel"/><meta about="https://w3id.org/moro/enoam/data/unione-europea" typeof="foaf:Organization"/><meta about="https://w3id.org/moro/enoam/data/unione-europea" content="Unione Europea" property="rdfs:label"/><meta about="https://w3id.org/moro/enoam/data/unione-europea" property="owl:sameAs" resource="http://www.wikidata.org/entity/Q458"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" content="http://www.wikidata.org/entity/Q7204" property="owl:sameAs" resource="http://www.wikidata.org/entity/Q16577567"/><meta about="https://w3id.org/moro/enoam/data/parigi" typeof="dcterms:Location"/><meta about="https://w3id.org/moro/enoam/data/parigi" content="Parigi" property="rdfs:label"/><meta about="https://w3id.org/moro/enoam/data/parigi" property="owl:sameAs" resource="http://www.wikidata.org/entity/Q90"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d’America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sugli avvenimenti in Grecia e sul vertice di
      Copenaghen] </h1><p class="paragraph" data-counter="1" id="p-1">Onorevole
      <span about="https://w3id.org/moro/enoam/data/142022/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-spagnolli" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,
      onorevoli colleghi, non è la prima volta che il Parlamento italiano
      leva la sua voce per esprimere profonda amarezza e preoccupazione per la
      grave menomazione della libertà dell’amico popolo greco. Il
      Governo, il quale non può che essere all’unisono con il
      Parlamento ed il Paese, pur rispettoso del principio del non intervento,
      riflette, per una insopprimibile ragione morale, questi sentimenti. Che
      per tanti anni un tale stato di cose sia stato ripreso in esame nel
      Parlamento e giudicato allo stesso modo, sta a dimostrare quanto grave
      sia, prolungandosi nel tempo, la situazione greca.</p><p class="paragraph" data-counter="2" id="p-2">In questi ultimi
      tempi è stata registrata una nobile esplosione di disagio e di sdegno
      dei giovani greci, i quali, rendendo evidenti il proprio pensiero e le
      proprie aspirazioni, hanno cercato di ricondurre la <span about="https://w3id.org/moro/enoam/data/142022/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span> alla democrazia
      e di assicurarsi un avvenire umano<sup><a href="#curatornote-2" id="curatornote-ref-2">[2]</a></sup>. Questa manifestazione di
      volontà popolare è stata stroncata ed ha avuto le sue vittime,
      alle quali ci inchiniamo. Il Governo italiano è intervenuto nelle
      forme opportune, nei momenti più acuti della repressione. Ma questo
      fatto drammatico e significativo ha rotto il precario equilibrio politico,
      dando vita ad un nuovo assetto, non determinato, ancora una volta, dalla
      volontà popolare. Dura dunque un sistema politico senza investitura
      democratica. E dura perciò il dissenso da parte italiana,
      manifestatosi sin dal primo momento di questa amara vicenda, che ha visto
      soffocare per anni la libertà.</p><p class="paragraph" data-counter="3" id="p-3">Il Governo, convinto
      com’è che vi sia una doverosa solidarietà
      nell’affermare i valori umani, crede che il sentimento oggi
      espresso dal Parlamento italiano, e che esso condivide, costituisca un
      fatto morale, un moto dello spirito, di per sé efficace, e tale da
      lasciare aperta, nella maturazione delle coscienze, una prospettiva
      avvenire per la <span about="https://w3id.org/moro/enoam/data/142022/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span> libera e democratica.</p><p class="paragraph" data-counter="4" id="p-4">Ferme restando queste
      valutazioni generali, non è possibile, per ora, esprimere un giudizio
      definitivo circa gli ultimi sviluppi istituzionali dopo gli avvenimenti
      del 25 novembre ultimo scorso. </p><p class="paragraph" data-counter="5" id="p-5">Si deve essere fermi nel giudizio
      morale e politico ed insieme attenti ad assumere come Governo quegli
      atteggiamenti che possano favorire il ritorno alla democrazia.</p><p class="paragraph" data-counter="6" id="p-6">Desidero
      rilevare che l’<span about="https://w3id.org/moro/enoam/data/142022/v1/mention-80" class="mention place" id="mention-80" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> fin dall’aprile 1970, a seguito
      dell’avviso espresso dalla <span about="https://w3id.org/moro/enoam/data/142022/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/commissione-europea-dei-diritti-dell-uomo" typeof="deo:Reference">Commissione </span>europea dei diritti
      dell’uomo, siassociò alla decisione del Comitato dei
      ministri del Consiglio d’<span about="https://w3id.org/moro/enoam/data/142022/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> di rendere pubblico il rapporto
      elaborato dalla <span about="https://w3id.org/moro/enoam/data/142022/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/commissione-europea-dei-diritti-dell-uomo" typeof="deo:Reference">Commissione </span>circa le violazioni da parte greca della
      convenzione dei diritti dell’uomo, invitando <span about="https://w3id.org/moro/enoam/data/142022/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/atene" typeof="deo:Reference">Atene </span>a ripristinare
      le fondamentali libertà previste dalla convenzione stessa. A seguito
      di tale decisione la <span about="https://w3id.org/moro/enoam/data/142022/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span> si ritirò dal Consiglio d’<span about="https://w3id.org/moro/enoam/data/142022/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><p class="paragraph" data-counter="7" id="p-7">In
      sede <span about="https://w3id.org/moro/enoam/data/142022/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span>, poiché nell’attuale situazione interna ellenica la
      <span about="https://w3id.org/moro/enoam/data/142022/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/commissione-europea-dei-diritti-dell-uomo" typeof="deo:Reference">Commissione </span>mista parlamentare continua a non poter funzionare, si è
      limitata l’applicazione dell’accordo di <span about="https://w3id.org/moro/enoam/data/142022/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/atene" typeof="deo:Reference">Atene </span>sulla gestione
      corrente. Il protocollo aggiuntivo che estende, mediante opportuni
      adattamenti, l’accordo <span about="https://w3id.org/moro/enoam/data/142022/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span>-<span about="https://w3id.org/moro/enoam/data/142022/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span> anche alla <span about="https://w3id.org/moro/enoam/data/142022/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>
      ampliata, elaborato nel corso del 1972 dal Consiglio
      d’associazione, non è sembrato esorbitare da tale
      amministrazione corrente.</p><p class="paragraph" data-counter="8" id="p-8">Per quanto concerne i rapporti tra la
      <span about="https://w3id.org/moro/enoam/data/142022/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span> e l’<span about="https://w3id.org/moro/enoam/data/142022/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Organizzazione del trattato nord-atlantico</span>, è
      difficile immaginare che la discussione del problema greco in sede
      atlantica possa portare a risultati positivi, anche in relazione ad
      iniziative precedenti.</p><p class="paragraph" data-counter="9" id="p-9">Particolarmente in questo momento, è
      evidente che l’equilibrio nel <span about="https://w3id.org/moro/enoam/data/142022/v1/mention-95" class="mention place" id="mention-95" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> è di tale
      importanza che occorre accuratamente vagliare tutte le circostanze che
      potrebbero renderlo più precario.</p><p class="paragraph" data-counter="10" id="p-10">L’alleanza difensiva
      rappresentata dalla <span about="https://w3id.org/moro/enoam/data/142022/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">NATO </span>ha consentito il mantenimento della pace nella
      sicurezza per l’<span about="https://w3id.org/moro/enoam/data/142022/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> in questi ultimi venticinque anni. Un
      indebolimento settoriale non mancherebbe di avere ripercussioni negative
      sul processo distensivo oggi in atto, sulla conferenza per la sicurezza in
      <span about="https://w3id.org/moro/enoam/data/142022/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e su quella per la riduzione delle forze.</p><p class="paragraph" data-counter="11" id="p-11">Il Governo,
      comunque, tiene ad assicurare che non mancherà di svolgere in tutte
      le sedi, anche in quelle multilaterali, come ha già fatto in passato,
      ogni possibile azione allo scopo di promuovere la tutela dei diritti umani
      ed il ritorno alle istituzioni democratiche in <span about="https://w3id.org/moro/enoam/data/142022/v1/mention-49" class="mention place" id="mention-49" property="dcterms:references" resource="https://w3id.org/moro/enoam/data/grecia" typeof="deo:Reference">Grecia</span>. Tale azione, come
      è noto, non ha mancato, tra l’altro, di conseguire taluni
      successi per quanto concerne la liberazione di varie personalità
      dell’opposizione a suo tempo arrestate e detenute per motivi
      politici<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="12" id="p-12">La
      prossima riunione a <span about="https://w3id.org/moro/enoam/data/142022/v1/mention-51" class="mention place" id="mention-51" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span><sup><a href="#curatornote-4" id="curatornote-ref-4">[4]</a></sup> dei nove capi di Stato o di
      Governo della <span about="https://w3id.org/moro/enoam/data/142022/v1/mention-60" class="mention organization" id="mention-60" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> si tiene in un momento delicato ed
      interessante della vita internazionale e costituisce occasione per
      un’attenta riflessione, ad alto livello di responsabilità, sui
      grandi temi della politica europea e mondiale. Si tratta di vedere a che
      punto si è della costruzione alla quale ci si è accinti a
      partire dalla firma dei trattati di <span about="https://w3id.org/moro/enoam/data/142022/v1/mention-56" class="mention place" id="mention-56" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, e qual è il modo di reagire
      dell’<span about="https://w3id.org/moro/enoam/data/142022/v1/mention-72" class="mention organization" id="mention-72" property="dcterms:references" resource="https://w3id.org/moro/enoam/data/unione-europea" typeof="deo:Reference">Unione</span> europea agli stimoli ed anche alle difficoltà che
      vengono dall’esterno.</p><p class="paragraph" data-counter="13" id="p-13">Devo dire subito che al vertice si
      è voluto dare questa volta un carattere particolare, di un incontro
      cioè senza formalismo e senza solennità, tale da permettere un
      dialogo, disteso ed amichevole tra le nove personalità convenute
      nella capitale danese, non vincolate da un preciso ordine del giorno, non
      appesantite da una minuziosa preparazione, non preoccupate dalla
      necessità di prendere decisioni formali e di redigere comunicati<sup><a href="#curatornote-5" id="curatornote-ref-5">[5]</a></sup>. Questa
      impostazione è stata data dal <span about="https://w3id.org/moro/enoam/data/142022/v1/mention-58" class="mention person" id="mention-58" property="dcterms:references" resource="https://w3id.org/moro/enoam/data/georges-pompidou" typeof="deo:Reference">Presidente francese</span><sup><a href="#curatornote-6" id="curatornote-ref-6">[6]</a></sup> e fatta
      propria o rispettata dagli altri Stati della <span about="https://w3id.org/moro/enoam/data/142022/v1/mention-61" class="mention organization" id="mention-61" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.
      Conseguentemente, in questa occasione, non vi è stata e non vi
      sarà una mobilitazione della diplomazia in sede multilaterale o
      bilaterale. Si è rinunciato cioè al rigore del negoziato ed allo
      sforzo di prevedere e, in qualche misura, predeterminare i risultati in
      favore della spontaneità e della improvvisazione. È
      un’esperienza, in certo senso, nuova, che si è pensato valesse
      la pena di fare e dalla quale è lecito attendersi buoni frutti.
      È per questa ragione che i ministri degli esteri non saranno
      propriamente associati nello svolgimento dei lavori, pur essendo
      prevedibile che essi vi siano in parte presenti e comunque disponibili per
      il caso che siano richiesti di intervenire e di dare il loro contributo.
      Nel che può vedersi, oltre che un modo di semplificare le procedure e
      di consentire ai responsabili della politica generale degli Stati membri
      una piena libertà di iniziativa, in qualche modo il riconoscimento
      che nella <span about="https://w3id.org/moro/enoam/data/142022/v1/mention-62" class="mention organization" id="mention-62" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> gli Stati non sono estranei l’uno
      all’altro e che il rapporto fra essi comincia a non essere più
      propriamente di politica estera. Naturalmente, nella misura nella quale si
      decida di affrontare, per decisione dei Capi di Stato o di Governo, gli
      importanti temi relativi alle relazioni esterne della <span about="https://w3id.org/moro/enoam/data/142022/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> o alla
      posizione dell’<span about="https://w3id.org/moro/enoam/data/142022/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/unione-europea" typeof="deo:Reference">Unione</span> di fronte al sempre preoccupante conflitto
      nel <span about="https://w3id.org/moro/enoam/data/142022/v1/mention-76" class="mention place" id="mention-76" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>, la politica estera in senso stretto tornerebbe a
      svolgere il suo ruolo.</p><p class="paragraph" data-counter="14" id="p-14">Mi sono soffermato su questi dati sia per
      informare completamente il Parlamento, sia per rendere ragione di quella
      che potrebbe sembrare una reticenza del Governo ed è invece, data la
      situazione che ho descritto, un’evidente impossibilità di dare
      un ragguaglio preciso dei problemi e propositi, che rende di gran lunga
      più importante quel che il Governo ascolterà in
      quest’Aula di fronte a quello che esso potrebbe comunicare
      all’Assemblea.</p><p class="paragraph" data-counter="15" id="p-15">Posso però confermare gli indirizzi
      fondamentali della politica europea del Governo, rivolta più che mai
      a dare concretezza alla profonda aspirazione unitaria dei popoli
      dell’<span about="https://w3id.org/moro/enoam/data/142022/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> occidentale, costituitasi nelle sue naturali dimensioni
      quale comunità economica e tesa all’integrazione politica ed
      all’acquisizione crescente della propria identità.</p><p class="paragraph" data-counter="16" id="p-16">Non
      posso naturalmente dire in quale misura un tale indirizzo potrà
      riflettersi nei risultati del vertice, ma assicuro che in questo senso si
      leverà la voce dell’<span about="https://w3id.org/moro/enoam/data/142022/v1/mention-81" class="mention place" id="mention-81" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e che siffatti obiettivi saranno
      fermamente perseguiti.</p><p class="paragraph" data-counter="17" id="p-17">È prevedibile poi che
      nell’incontro di <span about="https://w3id.org/moro/enoam/data/142022/v1/mention-52" class="mention place" id="mention-52" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span> siano oggetto di conversazione anche
      temi di politica comunitaria con riferimento a quei nuovi e significativi
      contenuti che, nel quadro dei trattati esistenti, si vanno rivelando per
      l’evoluzione dei tempi e la crescente attitudine della
      <span about="https://w3id.org/moro/enoam/data/142022/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> a realizzare una più vasta area di utile integrazione.
      A parte la politica congiunturale, che richiede, specie in momenti come
      questi, una continua ed attenta verifica, c’è il problema
      dell’unione economica e monetaria, della quale devono essere, fra
      l’altro, definiti un secondo tempo di attuazione e le prospettive
      future, d’importanza certo fondamentale e determinante<sup><a href="#curatornote-7" id="curatornote-ref-7">[7]</a></sup>. Si discute
      talvolta se sia lo svolgimento dell’integrazione economica a
      trarre, per una logica ineluttabile, sviluppi politici ed istituzionali o
      se non sia invece proprio la volontà politica a rendere possibile e a
      spingere innanzi una cooperazione economica in profondità. Per il
      Governo è certo che il tema dell’attuazione graduale e
      continua dell’unione economica si pone come esigenza inderogabile
      in armonia con un progresso politico che è insieme nella volontà
      degli uomini e nella forza delle cose. Non mancherà, in questo
      quadro, un riferimento alla politica regionale che, con quella sociale,
      è della prima il naturale complemento ed alla quale si rivolge il
      vivo interesse dell’<span about="https://w3id.org/moro/enoam/data/142022/v1/mention-82" class="mention place" id="mention-82" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ma non solo dell’<span about="https://w3id.org/moro/enoam/data/142022/v1/mention-83" class="mention place" id="mention-83" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. La
      particolare esperienza che l’<span about="https://w3id.org/moro/enoam/data/142022/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> soprattutto sta vivendo dà
      particolare risalto alla politica energetica della <span about="https://w3id.org/moro/enoam/data/142022/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, la quale
      peraltro non va considerata solo nell’angolo visuale di un momento
      di grave crisi, ma come una sfida raccolta nella prospettiva avvenire<sup><a href="#curatornote-8" id="curatornote-ref-8">[8]</a></sup>.</p><p class="paragraph" data-counter="18" id="p-18">Il
      Governo italiano dunque intende che la discussione investa tutti i
      problemi della costruzione europea, nella volontà di giungere, come
      è stato irrevocabilmente deciso al vertice di <span about="https://w3id.org/moro/enoam/data/142022/v1/mention-78" class="mention place" id="mention-78" property="dcterms:references" resource="https://w3id.org/moro/enoam/data/parigi" typeof="deo:Reference">Parigi</span> dell’anno
      passato, alla formazione di una « <span about="https://w3id.org/moro/enoam/data/142022/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/unione-europea" typeof="deo:Reference">Unione</span> Europea » entro
      l’attuale decennio.</p><p class="paragraph" data-counter="19" id="p-19">A questo fine il Governo sosterrà
      anzitutto la necessità che la preparazione del rapporto che le
      istituzioni europee debbono presentare su questo argomento prima della
      fine del 1975, per mandato del vertice di <span about="https://w3id.org/moro/enoam/data/142022/v1/mention-79" class="mention place" id="mention-79" property="dcterms:references" resource="https://w3id.org/moro/enoam/data/parigi" typeof="deo:Reference">Parigi</span>, prenda invece il ritmo
      più rapido che le circostanze impongono e che il testo sia approntato
      anticipatamente entro l’anno prossimo e sottoposto
      all’approvazione dei capi di Stato e di Governo entro il 1975.
      L’argomento è vastissimo e il Governo italiano vuole che la
      discussione copra tutti i problemi istituzionali ed il funzionamento degli
      organi esistenti e da costituire.</p><p class="paragraph" data-counter="20" id="p-20">Gli scopi che il Governo italiano
      persegue sono dunque dettati da quella coscienza di europeisti che non ha
      cessato di ispirare da un quarto di secolo l’azione
      dell’<span about="https://w3id.org/moro/enoam/data/142022/v1/mention-84" class="mention place" id="mention-84" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="21" id="p-21">Il nostro obiettivo rimane quello di creare
      progressivamente le strutture istituzionali unitarie e di promuovere quel
      graduale trasferimento di competenze dalla sfera nazionale a quella
      sovrannazionale, che assicurerà la realizzazione dell’unione
      europea, quale noi la concepiamo. E ciò al di fuori di ogni
      inammissibile egemonia di uno Stato o di un gruppo di Stati che vogliano
      prevalere nella <span about="https://w3id.org/moro/enoam/data/142022/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>. </p><p class="paragraph" data-counter="22" id="p-22">Inoltre, devono essere migliorati i
      meccanismi della cooperazione dei nove nel campo della politica estera, la
      quale deve divenire più agile ed efficace e progredire in modo tale
      che i risultati di quei fecondi scambi di vedute, che con sempre maggiore
      frequenza si svolgono fra i nove sui grandi problemi
      dell’attualità politica, conducano a linee di azione
      vincolanti per tutti.</p><p class="paragraph" data-counter="23" id="p-23">Così pure occorre dare concreta e
      costante attuazione a quanto previsto nel primo rapporto di cooperazione
      politica<sup><a href="#curatornote-9" id="curatornote-ref-9">[9]</a></sup>
      − adottato nel 1970 – perché in caso di crisi grave o
      di urgenza particolare i Governi dei nove procedano ad una consultazione
      straordinaria. È evidente infatti la necessità di esprimere
      immediatamente, di fronte agli avvenimenti, una posizione comune, al fine
      di evitare un deterioramento della situazione e di aprire poi la via ad
      una iniziativa appropriata ed utile. Ciò naturalmente
      nell’interesse non solo della <span about="https://w3id.org/moro/enoam/data/142022/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> cui l’<span about="https://w3id.org/moro/enoam/data/142022/v1/mention-85" class="mention place" id="mention-85" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>
      appartiene, ma anche delle parti in causa e della comunità
      internazionale nel suo insieme. </p><p class="paragraph" data-counter="24" id="p-24">E non si tratta solo di reagire
      agli avvenimenti, ma possibilmente anche di prevederli, nei limiti del
      possibile, e guidarli per il meglio. Perciò è necessario che i
      paesi comunitari mirino in via continuativa ad avere un orientamento
      concordato, da aggiornare costantemente, sui maggiori problemi politici
      del momento ed in particolare su quelli suscettibili di dar luogo a
      situazioni critiche. L’<span about="https://w3id.org/moro/enoam/data/142022/v1/mention-86" class="mention place" id="mention-86" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha già avuto occasione di
      avanzare proposte in argomento, che, se fossero state accolte da tutti i
      <em>partners, </em>avrebbero forse contribuito ad evitare difficoltà
      rivelatesi poi molto gravi. A tal fine si continua ad agire per la
      costituzione da parte dei nove di un apposito organo di ricerca e di
      analisi, i cui lavori potranno fornire sia una valutazione comune dei
      principali problemi che gli orientamenti relativi alle linee politiche da
      seguire a medio e a lungo termine. Ricordo inoltre che fu oggetto di
      dibattito, in un passato abbastanza recente, l’eventuale
      costituzione di un segretariato politico, del quale erano controversi i
      collegamenti con le istituzioni comunitarie esistenti e, conseguentemente,
      la collocazione.</p><p class="paragraph" data-counter="25" id="p-25">L’argomento delle istituzioni mi conduce ad
      affrontare il tema del Parlamento europeo. La costruzione
      dell’<span about="https://w3id.org/moro/enoam/data/142022/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> infatti, pur perseguendo la cooperazione politica tra
      Governi, non può trascurare la base del sistema che, per profondo
      sentire democratico, si può ravvisare soltanto in un’assemblea
      eletta a suffragio universale, dotata di vasti poteri, e che renda ogni
      cittadino dei vari paesi, per il tramite dei rappresentanti eletti, la
      cellula ed il motore dell’unione europea. Al tempo stesso
      l’esistenza di istituzioni maggiormente rappresentative renderebbe
      più vivo nel corpo sociale della <span about="https://w3id.org/moro/enoam/data/142022/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> il senso dei doveri di
      ciascuno. Per un serio impegno italiano in questo senso al prossimo
      vertice, come in ogni occasione opportuna, posso perciò pronunciarmi
      sin d’ora.</p><p class="paragraph" data-counter="26" id="p-26">Ma a nulla valgono il lavoro e la volontà di
      pace, se le comunità umane non si mostrano altresì disposte a
      difendere i propri valori e legittimi interessi. Senza in nessun modo
      trascurare il quadro dell’alleanza atlantica, essenziale per la
      sicurezza degli europei, è opportuno che questi ultimi considerino le
      responsabilità che loro incombono in proprio, a garanzia della
      libertà e dello sviluppo economico e sociale e come punto di partenza
      per una politica di distensione e di pace, la quale, se condotta avanti in
      modo convinto ed incisivo, potrà trasformare rapporti di equilibrio e
      di potenza in altri di piena fiducia e cooperazione.</p><p class="paragraph" data-counter="27" id="p-27">Al riguardo si
      sono infittite negli ultimi tempi le voci di responsabili europei che
      invitano l’<span about="https://w3id.org/moro/enoam/data/142022/v1/mention-87" class="mention place" id="mention-87" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> a questa riflessione in comune ed anche ad essa
      l’<span about="https://w3id.org/moro/enoam/data/142022/v1/mention-88" class="mention place" id="mention-88" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> intende dare il suo responsabile contributo.</p><p class="paragraph" data-counter="28" id="p-28">Desidero
      poi assicurare il Senato che è intendimento del Governo rendere
      sempre più ordinato ed efficace il funzionamento delle istituzioni
      comunitarie, alle quali deve essere conservata piena libertà di
      decisione. Valorizzare, come giusto, gli organi previsti dai trattati non
      significa però disattenzione per quei mezzi appropriati che possono
      essere suggeriti, nel rispetto delle norme vigenti, al fine di assicurare
      coesione e tensione politica in <span about="https://w3id.org/moro/enoam/data/142022/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Esprimo altresì
      l’auspicio che la riunione di <span about="https://w3id.org/moro/enoam/data/142022/v1/mention-53" class="mention place" id="mention-53" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span> guardi con lungimirante
      interesse al gioco delle forze sociali, alle quali conviene offrire
      l’occasione per assumere una dimensione europea, alle condizioni di
      quei lavoratori che, fuori dello Stato di origine, possono ben dirsi a
      pieno titolo cittadini d’<span about="https://w3id.org/moro/enoam/data/142022/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, ed ai grandi problemi
      dell’educazione e delle aspirazioni dei giovani. Pensiamo che essi,
      ed essi soltanto, vedranno e vivranno nell’<span about="https://w3id.org/moro/enoam/data/142022/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita che noi
      sogniamo.</p><p class="paragraph" data-counter="29" id="p-29">Ritengo significativo il momento nel quale avviene
      l’incontro dei capi di Stato o di Governo dell’<span about="https://w3id.org/moro/enoam/data/142022/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>
      occidentale. Esso è caratterizzato dalla grave crisi nel vicino
      Oriente, che tocca così profondamente l’<span about="https://w3id.org/moro/enoam/data/142022/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Proprio su
      questo tema, anche per l’assidua sollecitazione italiana, si è
      rivolta in passato l’attenzione dell’<span about="https://w3id.org/moro/enoam/data/142022/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, quasi che essa
      sentisse, con crescente consapevolezza, che il suo stesso destino è
      legato al destino di quest’area e che perciò nessuno è
      chiamato a scegliere tra l’essere in <span about="https://w3id.org/moro/enoam/data/142022/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel <span about="https://w3id.org/moro/enoam/data/142022/v1/mention-96" class="mention place" id="mention-96" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>,
      poiché l’<span about="https://w3id.org/moro/enoam/data/142022/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> intera è nel <span about="https://w3id.org/moro/enoam/data/142022/v1/mention-97" class="mention place" id="mention-97" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>. Dal che
      derivano possibilità da cogliere e responsabilità da assumere,
      sulla base di una posizione politica, che appunto si è andata
      delineando e che nell’incontro di <span about="https://w3id.org/moro/enoam/data/142022/v1/mention-54" class="mention place" id="mention-54" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span> sarà certamente
      approfondita. Un atteggiamento europeo è giunto certo tardi e non per
      responsabilità dell’<span about="https://w3id.org/moro/enoam/data/142022/v1/mention-89" class="mention place" id="mention-89" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, in confronto alla precisa
      richiesta italiana. Esso è equo e aderente alla situazione. Su questa
      base si potrà affrontare, nel miglior modo possibile, la
      difficilissima situazione del momento; su questa base sarà alla lunga
      impossibile (e sarebbe del resto assolutamente ingiustificato) escludere
      l’<span about="https://w3id.org/moro/enoam/data/142022/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> dall’esercitare una rilevante influenza specie in
      ordine all’assetto da dare al <span about="https://w3id.org/moro/enoam/data/142022/v1/mention-77" class="mention place" id="mention-77" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> che, nella realtà,
      è in ogni senso più vicino all’<span about="https://w3id.org/moro/enoam/data/142022/v1/mention-90" class="mention place" id="mention-90" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> che a qualsiasi
      altro. </p><p class="paragraph" data-counter="30" id="p-30">Non potrà non essere evocata quell’identità
      europea che viene descritta in una dichiarazione comune e che si
      andrà chiarendo ed affermando mano a mano che si svolgeranno gli
      avvenimenti e porranno l’urgenza che sia ascoltata nel consesso
      mondiale una voce sola ed autentica dell’<span about="https://w3id.org/moro/enoam/data/142022/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Questa fisionomia
      politica, questa posizione politica non comportano alcuna contraddizione
      con i vincoli di amicizia e di alleanza che legano l’<span about="https://w3id.org/moro/enoam/data/142022/v1/mention-91" class="mention place" id="mention-91" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> agli
      <span about="https://w3id.org/moro/enoam/data/142022/v1/mention-98" class="mention place" id="mention-98" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti d’America</span>, perché si tratta di un rapporto non di
      subordinazione, ma di eguaglianza tra consociati, dotati ciascuno della
      propria autonomia e, appunto, della propria identità.</p><p class="paragraph" data-counter="31" id="p-31">Si tratta
      quindi di una feconda armonizzazione, anche se talvolta possa costare
      qualche fatica e determinare una momentanea, e certo non grave, tensione.
      Questa è d’altra parte la via da percorrere se si vuol
      giungere all’unione europea, per la quale è essenziale una
      propria politica estera.</p><p class="paragraph" data-counter="32" id="p-32">E neppure l’unità
      dell’<span about="https://w3id.org/moro/enoam/data/142022/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> può compromettere – tale è la ferma
      volontà dell’<span about="https://w3id.org/moro/enoam/data/142022/v1/mention-92" class="mention place" id="mention-92" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’intendimento unanime dei non
      consociati – i rapporti con i paesi del terzo mondo o quelle
      iniziative di distensione, di pace e di cooperazione con l’Est
      europeo che, proprie dei singoli Stati membri, restano essenziali nella
      politica coordinata e valide anche nella prospettiva di sviluppi
      importanti, quali sono auspicati, nel senso dell’unità.
      Presumo che anche sotto questo profilo sarà passata in rassegna la
      situazione internazionale e saranno definiti gli indirizzi idonei a fare
      assolvere all’<span about="https://w3id.org/moro/enoam/data/142022/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> la sua funzione di equilibrio e di pace.</p><p class="paragraph" data-counter="33" id="p-33">Onorevoli
      senatori, una riunione di vertice, per importante che sia, non porta di
      per sé la soluzione dei grandi problemi che caratterizzano
      l’epoca attuale. Soprattutto un vertice, per così dire,
      libero, qual è quello che è stato immaginato, non può fare
      attendere risultati sensazionali. Eppure mi dichiaro certo che sarà
      fatto un passo avanti, un notevole passo avanti. In realtà un
      incontro come questo è una occasione offerta alla riflessione ed alla
      iniziativa dell’<span about="https://w3id.org/moro/enoam/data/142022/v1/mention-93" class="mention place" id="mention-93" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. È importante che l’occasione
      sia colta, il che vuol dire che una seria volontà politica si esprima
      e si faccia valere. Ritengo che questa buona volontà esista in
      <span about="https://w3id.org/moro/enoam/data/142022/v1/mention-41" class="mention place" id="mention-41" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>; essa vi è certamente in <span about="https://w3id.org/moro/enoam/data/142022/v1/mention-94" class="mention place" id="mention-94" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Sarà fatto dunque ogni
      sforzo perché l’incontro riesca e segni un progresso vero
      sulla via dell’unità del Continente europeo. È il voto
      del popolo italiano ed è l’impegno del Governo. </p><ol id="curatorNotes"><li about="https://w3id.org/moro/enoam/data/142022/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giovanni Spagnolli (1907-1984), politico
          italiano, senatore della Democrazia cristiana dalla seconda alla sesta
          legislatura, fu presidente del Senato dal 1973 al 1976. <a href="#curatornote-ref-1">↑</a></li><li about="https://w3id.org/moro/enoam/data/142022/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il 14
          novembre 1973 gli studenti del Politecnico di
          Atene entrarono in sciopero ed avviarono una forte contestazione
          della Giunta militare dei colonnelli. Migliaia di lavoratori e di
          giovani si unirono alla protesta sia dentro che fuori
          l’università. Il 17 novembre il primo ministro
          Geōrgios Papadopoulos ordinò all’esercito di porre
          fine alle manifestazioni. Il 25 novembre, a seguito della sanguinosa
          repressione ed alle proteste interne ed internazionali seguite ai
          fatti, il generale Dīmītrios
          Iōannidīs depose Papadòpoulos e nominò
          presidente della Repubblica il generale Phaedon Gizikis. <a href="#curatornote-ref-2">↑</a></li><li about="https://w3id.org/moro/enoam/data/142022/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Tra gli altri,
          nell’agosto del 1973, era stato liberato Alexandros Panagulis,
          un intellettuale e attivista per
          la democrazia e i diritti umani. In seguito a un
          fallito attentato contro il dittatore Geōrgios
          Papadopoulos nel 1968, era stato perseguitato e imprigionato
          a lungo, fino appunto alla sua liberazione, nel 1973, dopo
          una mobilitazione internazionale. <a href="#curatornote-ref-3">↑</a></li><li about="https://w3id.org/moro/enoam/data/142022/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si tratta del
          vertice europeo, fissato a Copenaghen per il 14 e 15 dicembre 1973,
          nel quale si sarebbe discusso della situazione economica,
          dell’emergenza energetica, dei rapporti est-ovest e
          dell’identità europea. <a href="#curatornote-ref-4">↑</a></li><li about="https://w3id.org/moro/enoam/data/142022/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro qui fa
          riferimento al processo di definizione di un nuovo organismo di
          coordinamento della Comunità europea, che l’anno
          successivo sarebbe stato meglio definito come Consiglio europeo. <a href="#curatornote-ref-5">↑</a></li><li about="https://w3id.org/moro/enoam/data/142022/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">
          Georges-Jean-Raymond Pompidou (1911-1974), politico francese, fu
          presidente della Repubblica dal 1969 al 1974. <a href="#curatornote-ref-6">↑</a></li><li about="https://w3id.org/moro/enoam/data/142022/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si ricorda che
          alcuni passi verso l’unione economica e monetaria europea erano
          già stati fatti con l’istituzione del Comitato Werner,
          organismo costituito tramite una decisione del Consiglio europeo nel
          1970 e incaricato di formulare proposte per la realizzazione
          dell’Unione economica e monetaria della Comunità.
          Nell’ottobre 1970 il gruppo Werner presentò la sua
          relazione definitiva, nella quale era prevista l’attuazione
          entro dieci anni, secondo un piano a tre fasi, dell’unione
          economica e monetaria integrale. In direzione dell’unione
          monetaria, nel 1972 venne poi introdotto il cosiddetto
          “serpente monetario”, ovvero un accordo fra alcuni paesi
          europei finalizzato a stabilizzare il rapporto di cambio tra le
          rispettive valute e con il dollaro, dopo la fine del sistema monetario
          internazionale basato sui cambi fissi. <a href="#curatornote-ref-7">↑</a></li><li about="https://w3id.org/moro/enoam/data/142022/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Evidentemente
          Moro si riferisce alla crisi innescata dalle misure prese dai paesi
          dell’Opec il 17 ottobre 1973, che avrebbero causato la prima
          crisi energetica internazionale. I paesi arabi produttori di petrolio,
          per effetto del conflitto arabo-israeliano del Kippur, decisero di
          aumentare eccezionalmente i prezzi del greggio e dei prodotti
          petroliferi e di adottare misure di embargo nei confronti dei paesi
          considerati amici d’Israele. <a href="#curatornote-ref-8">↑</a></li><li about="https://w3id.org/moro/enoam/data/142022/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro si
          riferisce al cosiddetto “Rapporto Davignon”, secondo il
          quale la Comunità europea doveva esprimersi con una sola voce su
          tutte le principali questioni internazionali. Il rapporto fu elaborato
          da un comitato di esperti, guidato dal diplomatico belga Etienne
          Davignon, e fu approvato dagli Stati membri della Cee nel 1970. <a href="#curatornote-ref-9">↑</a></li></ol></body></html>