<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.005" name="dcterms.relation"/><meta content="10.48678/unibo/aldomoro1.2.2.005" name="dcterms.identifier"/><meta content="Moro, Aldo, Montecitorio. La legge sui fitti. Le speculazioni delle sinistre sull’episodio Egidi, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.005." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>Montecitorio. La legge sui fitti. Le speculazioni delle sinistre sull’episodio Egidi</title>
<div id="mentionMeta"><meta about="https://w3id.org/moro/enoam/data/lionello-egidi" typeof="foaf:Person"/><meta about="https://w3id.org/moro/enoam/data/lionello-egidi" content="Lionello Egidi" property="rdfs:label"/><meta about="https://w3id.org/moro/enoam/data/lionello-egidi" content="Egidi, Lionello" property="skos:prefLabel"/><meta about="https://w3id.org/moro/enoam/data/adone-zoli" typeof="foaf:Person"/><meta about="https://w3id.org/moro/enoam/data/adone-zoli" content="Adone Zoli" property="rdfs:label"/><meta about="https://w3id.org/moro/enoam/data/adone-zoli" property="owl:sameAs" resource="http://www.wikidata.org/entity/Q366104"/><meta about="https://w3id.org/moro/enoam/data/adone-zoli" content="adone-zoli" property="wdt:P1986"/><meta about="https://w3id.org/moro/enoam/data/adone-zoli" content="Zoli, Adone" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/maria-federici" typeof="foaf:Person"/><meta about="https://w3id.org/moro/enoam/data/maria-federici" content="Maria Federici Agamben" property="rdfs:label"/><meta about="https://w3id.org/moro/enoam/data/maria-federici" property="owl:sameAs" resource="http://www.wikidata.org/entity/Q3847268"/><meta about="https://w3id.org/moro/enoam/data/maria-federici" content="Federici, Agamben, Maria" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Montecitorio. La legge sui fitti. Le speculazioni delle sinistre sull’episodio Egidi</h1><p class="paragraph" data-counter="1" id="p-1">La settimana parlamentare è stata caratterizzata dalla rapida discussione ed approvazione del decreto-legge relativo alle locazioni e sublocazioni di immobili urbani, il quale è stato così convertito in legge. Ricorrendo le condizioni di necessità ed urgenza richieste dalla Costituzione, il Governo aveva emanato in dicembre il decreto-legge, presentandolo subito alle Camere per la ratifica. Era infatti in corso di esame dinnanzi al Parlamento la legge organica destinata a regolare questa materia né poteva prevedersene l’approvazione entro il termine del 31 dicembre 1951, decorso il quale la proroga legale dei contratti sarebbe venuta meno. Per queste evidenti ragioni non è stato difficile alla maggioranza parlamentare rigettare l’eccezione di incostituzionalità sollevata dalle sinistre. </p><p class="paragraph" data-counter="2" id="p-2">Dopo ciò la Camera ha proceduto rapidamente all’approvazione degli articoli del decreto, respingendo numerosi emendamenti proposti dall’opposizione. È stata così assicurata per altri due anni la proroga dei contratti di locazione che altrimenti sarebbero venuti a scadere e sono stati disposti leggeri aumenti nei fitti (e differenziati per gli immobili di lusso), allo scopo di avviare alla normalità l’importante settore del patrimonio edilizio. Si dovevano conciliare in questa difficile legge l’interesse dei proprietari (sovente piccoli proprietari) ad una rivalutazione dei fitti (ed è pur esso coefficiente della prosperità economica del paese) e l’interesse ben comprensibile degli inquilini a contenere il più possibile l’onere dell’affitto in una congiuntura economica certamente delicata. La legge ci sembra che abbia trovato una giusta linea di compromesso, mediante la quale sarà progressivamente assicurata normalità e tranquillità nel settore edilizio.</p><p class="paragraph" data-counter="3" id="p-3">Si è poi iniziata alla Camera la discussione sulle varie interpellanze e o mozioni presentate relativamente al processo <span about="https://w3id.org/moro/enoam/data/122005/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/lionello-egidi" typeof="deo:Reference">Egidi</span><sup><a href="#curatornote-1" id="curatornote-ref-1">[1]</a></sup>. L’oppositore ha tratto occasione da questo episodio (sul quale peraltro piena luce potrà essere fatta solo al termine dell’azione giudiziaria), per imbastire una speculazione politica tendente a porre in istato di accusa le forze di polizia, le quali pure, con coraggio e spirito di sacrificio, vigilano per la tutela degli interessi economici e morali dell’intero popolo italiano. Com’è stato dimostrato da parte democristiana, se pur talvolta qualche increscioso episodio possa essere riscontrato, in generale non può negarsi la correttezza e legalità dell’azione della polizia. Del resto a qualche inconveniente degli ordinamenti può ovviarsi con l’attesa riforma parziale del codice di procedura penale.</p><p class="paragraph" data-counter="4" id="p-4">L’ordine del giorno dei lavori della Camera si presenta in questi giorni nutrito e complesso: risposta dei Ministri <span about="https://w3id.org/moro/enoam/data/122005/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/adone-zoli" typeof="deo:Reference">Zoli</span><sup><a href="#curatornote-2" id="curatornote-ref-2">[2]</a></sup> e <span about="https://w3id.org/moro/enoam/data/122005/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span><sup><a href="#curatornote-3" id="curatornote-ref-3">[3]</a></sup> alle interpellanze sul caso <span about="https://w3id.org/moro/enoam/data/122005/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/lionello-egidi" typeof="deo:Reference">Egidi</span>; votazione per alzata di mano degli articoli – così come sono stati redatti dalla Commissione Finanze e Tesoro – del disegno di legge che migliora il trattamento economico dei dipendenti statali; dibattito sulla esecuzione della legge stralcio di riforma fondiaria; discussione sul disegno di legge circa il riordinamento dei ruoli, quadri organici e nuovi limiti di età per la cessazione dal servizio permanente degli ufficiali dell’aeronautica; ripresa della discussione sul progetto di legge <span about="https://w3id.org/moro/enoam/data/122005/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/maria-federici" typeof="deo:Reference">Federici</span><sup><a href="#curatornote-4" id="curatornote-ref-4">[4]</a></sup>, relativo alla vigilanza e al controllo della stampa destinata all’infanzia e all’adolescenza. Non è un lavoro che possa esaurirsi in pochi giorni: si avrà certamente occasione di parlarne più compiutamente nelle prossime settimane.</p><ol id="curatorNotes"><li about="https://w3id.org/moro/enoam/data/122005/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al cosiddetto “caso Egidi”. Nel febbraio del 1950 è uccisa in una borgata romana una bambina di 12 anni, Annarella Bracci. Lionello Egidi confessa ma, successivamente, ritratta. Vengono, dunque, discussi i metodi utilizzati dalla polizia. L’interpellanza presentata dai deputati comunisti Pietro Ingrao (1915-2015), Fausto Gullo (1887-1974), Aldo Natoli (1913-2010), Pietro Grifone (1908-1983) al ministro dell’Interno, Mario Scelba (1901-1991), verteva esattamente su quest’ultimo punto.  <a href="#curatornote-ref-1">↑</a></li><li about="https://w3id.org/moro/enoam/data/122005/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Adone Zoli (1887-1960), avvocato, politico, senatore nella I legislatura per il gruppo democratico cristiano, ministro di Grazia e giustizia nel VII governo De Gasperi. Si veda la voce del DBI, a firma Francesco Malgeri, vol. 100, 2020.  <a href="#curatornote-ref-2">↑</a></li><li about="https://w3id.org/moro/enoam/data/122005/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Scelba (1901-1991), avvocato, politico, deputato all’Assemblea costituente e nella I legislatura per il gruppo democristiano. Ministro dell’Interno dal febbraio 1947. Si veda la voce per il DBI, a firma Augusto D’Angelo, vol. 91, 2018. <a href="#curatornote-ref-3">↑</a></li><li about="https://w3id.org/moro/enoam/data/122005/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Maria Federici Agamben (1899-1984), insegnante, giornalista, deputata all’Assemblea costituente e nella I legislatura per il gruppo democratico cristiano. <a href="#curatornote-ref-4">↑</a></li></ol></body></html>