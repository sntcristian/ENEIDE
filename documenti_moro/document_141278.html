<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.278" name="dcterms.relation"/><meta content="10.48678/unibo/aldomoro1.4.1.278" name="dcterms.identifier"/><meta content="Moro, Aldo, [Intervista a «Panorama»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.278." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervista a «Panorama»]</title>
<div id="mentionMeta"><meta about="https://w3id.org/moro/enoam/data/arnaldo-forlani" typeof="foaf:Person"/><meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/><meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/><meta about="https://w3id.org/moro/enoam/data/ciriaco-de-mita" typeof="foaf:Person"/><meta about="https://w3id.org/moro/enoam/data/ciriaco-de-mita" content="Ciriaco De Mita" property="rdfs:label"/><meta about="https://w3id.org/moro/enoam/data/ciriaco-de-mita" property="owl:sameAs" resource="http://www.wikidata.org/entity/Q316226"/><meta about="https://w3id.org/moro/enoam/data/ciriaco-de-mita" content="De Mita, Ciriaco" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/giorgio-la-malfa" typeof="foaf:Person"/><meta about="https://w3id.org/moro/enoam/data/giorgio-la-malfa" content="Giorgio La Malfa" property="rdfs:label"/><meta about="https://w3id.org/moro/enoam/data/giorgio-la-malfa" property="owl:sameAs" resource="http://www.wikidata.org/entity/Q2460954"/><meta about="https://w3id.org/moro/enoam/data/giorgio-la-malfa" content="La Malfa, Giorgio" property="skos:prefLabel"/><meta about="https://w3id.org/moro/enoam/data/giorgio-galli" typeof="foaf:Person"/><meta about="https://w3id.org/moro/enoam/data/giorgio-galli" content="Giorgio Galli" property="rdfs:label"/><meta about="https://w3id.org/moro/enoam/data/giorgio-galli" property="owl:sameAs" resource="http://www.wikidata.org/entity/Q3765474"/><meta about="https://w3id.org/moro/enoam/data/giorgio-galli" content="Galli, Giorgio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/movimento-sociale-italiano---destra-nazionale" typeof="foaf:Organization"/><meta about="https://w3id.org/moro/enoam/data/movimento-sociale-italiano---destra-nazionale" content="Movimento Sociale Italiano" property="rdfs:label"/><meta about="https://w3id.org/moro/enoam/data/movimento-sociale-italiano---destra-nazionale" property="owl:sameAs" resource="http://www.wikidata.org/entity/Q1126102"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito Repubblicano Italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito Socialista Democratico Italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista a «Panorama»]</h1><p class="paragraph" data-counter="1" id="p-1"><em>D.: Qual è la sua opinione sulla linea politica impressa alla Democrazia Cristiana dal segretario politico Arnaldo Forlani<sup><sup><a href="#curatornote-1" id="curatornote-ref-1">[1]</a></sup></sup>, durante la recente campagna elettorale?</em></p><p class="paragraph" data-counter="2" id="p-2">R.: Non ho alcun dubbio sulla rettitudine delle intenzioni e cioè sulla ispirazione democratica ed aperta degli amici impegnati ed in particolare dell’On. <span about="https://w3id.org/moro/enoam/data/141278/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span>. Ma si tratta di vedere come le buone intenzioni si traducono, riescono a tradursi nei fatti. Per quanto riguarda la piattaforma elettorale (che io, nell’ambito della linea del <span about="https://w3id.org/moro/enoam/data/141278/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, ho presentato in modo coerente ai miei convincimenti), mi pare che essa abbia significato, dopo un periodo piuttosto convulso dell’esperienza di centrosinistra, una sterzata, nell’intento di contenere la temuta avanzata della <span about="https://w3id.org/moro/enoam/data/141278/v1/mention-61" class="mention organization" id="mention-61" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">destra nazionale</span><sup><sup><a href="#curatornote-2" id="curatornote-ref-2">[2]</a></sup></sup>.</p><p class="paragraph" data-counter="3" id="p-3"><em>D.: E quali effetti ha prodotto questa sterzata?</em></p><p class="paragraph" data-counter="4" id="p-4">R.: La prospettiva di centro sinistra è risultata condizionata, ma non esclusa. Si è parlato esplicitamente di alternative auspicabili, allo scopo di rendere più sciolta la situazione con possibilità di scelta tra centrismo e centro sinistra. Non mi pare si sia fatto riferimento ad una congiunzione delle due alternative con formazione conseguente di un governo a cinque. Resta a vedere quale frutto avrebbe dato una campagna più calma e meno polemica nei confronti di una politica decennale, che era stata messa fuori discussione fino alla vigilia delle elezioni; una politica da verificare sì, ma riconoscendone la validità. Sono questi calcoli difficili. Ritengo che un tono meno sostenuto avrebbe aperto però migliori prospettive all’inizio della legislatura.</p><p class="paragraph" data-counter="5" id="p-5"><em>D.: Come valuta la soluzione data alla crisi di governo, cioè la costituzione del ministero Andreotti<sup><sup><a href="#curatornote-3" id="curatornote-ref-3">[3]</a></sup></sup>?</em></p><p class="paragraph" data-counter="6" id="p-6">R.: È noto il mio giudizio negativo sul tipo di soluzione adottata per il Governo, che io, a differenza di altri, non ritengo necessitata, in mancanza di una crisi, nel suo svolgimento, lunga, difficile e veramente chiarificatrice. Constato, com’era del resto prevedibile, che la presenza liberale significa assenza socialista e cioè, obiettivamente, preclusione dalla partecipazione al Governo di un settore significativo della nostra società e del mondo del lavoro. In questo senso ho parlato di un principio di involuzione.</p><p class="paragraph" data-counter="7" id="p-7"><em>D.: Quale prospettiva si apre per la <span about="https://w3id.org/moro/enoam/data/141278/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dopo l’ultimo suo Consiglio Nazionale<sup><sup><a href="#curatornote-4" id="curatornote-ref-4">[4]</a></sup></sup>?</em></p><p class="paragraph" data-counter="8" id="p-8">R.: Per quanto riguarda la piattaforma politica del <span about="https://w3id.org/moro/enoam/data/141278/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, da ora in avanti, rilevo che essa è profondamente alterata dalla soluzione data alla crisi di Governo, la quale concorre ad interpretarla e definirla. Per queste ragioni ho votato “no” in Consiglio Nazionale su entrambi i punti: costituzione del Governo e linea politica della <span about="https://w3id.org/moro/enoam/data/141278/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p><em>D.: Non così l’on. De Mita<sup><sup><a href="#curatornote-5" id="curatornote-ref-5">[5]</a></sup></sup>.</em></p><p class="paragraph" data-counter="9" id="p-9">R.: L’on. <span about="https://w3id.org/moro/enoam/data/141278/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/ciriaco-de-mita" typeof="deo:Reference">De Mita</span> ed alcuni suoi amici si sono comportati diversamente: “no” al Governo, e “sì” al <span about="https://w3id.org/moro/enoam/data/141278/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Non posso mancare di fare alcuni rilievi, formulati con grande rispetto, specie perché si tratta di amici vicini ieri e che potrebbero esserlo anche domani. In breve l’atteggiamento di <span about="https://w3id.org/moro/enoam/data/141278/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/ciriaco-de-mita" typeof="deo:Reference">De Mita</span> mi sembra contraddittorio. Se egli riteneva il Governo <span about="https://w3id.org/moro/enoam/data/141278/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> espressione di necessità, soprattutto [<em>sic</em>] quale stretto collaboratore dell’On. <span about="https://w3id.org/moro/enoam/data/141278/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span> e per non fare un gratuito sgarbo all’On. <span about="https://w3id.org/moro/enoam/data/141278/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span>, avrebbe dovuto votare in favore. Se, in coscienza, ha ritenuto di dover esprimere il proprio dissenso, esso si sarebbe dovuto estendere, come è avvenuto, per me ed altri, alla linea del <span about="https://w3id.org/moro/enoam/data/141278/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> della quale la piattaforma di Governo è elemento essenziale. La decisione mi sembra poi sbagliata. Anche per favorire un’evoluzione auspicata, vale più, in una dialettica corretta ed amichevole, la testimonianza che non l’acquiescenza.</p><p class="paragraph" data-counter="10" id="p-10"><em>D.: Ma l’atteggiamento di De Mita non dipende anche dal fatto che si tratta di un uomo politico di una diversa generazione?</em></p><p class="paragraph" data-counter="11" id="p-11">R.: L’On. <span about="https://w3id.org/moro/enoam/data/141278/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/ciriaco-de-mita" typeof="deo:Reference">De Mita</span> sembra avere l’idea fissa di emarginare l’On. <span about="https://w3id.org/moro/enoam/data/141278/v1/mention-42" class="mention person" id="mention-42" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><sup><a href="#curatornote-6" id="curatornote-ref-6">[6]</a></sup></sup> e me. Per quanto mi riguarda, potrei ringraziarlo anche a nome della mia famiglia. Ma le persone valgono, non per quello che hanno ma per quello che sono. Ed esse conoscono, di momento in momento, le loro responsabilità.</p><p class="paragraph" data-counter="12" id="p-12"><em>D.: I repubblicani, e l’on. La Malfa<sup><sup><a href="#curatornote-7" id="curatornote-ref-7">[7]</a></sup></sup> in particolare, non lesinano critiche alle correnti di sinistra della <span about="https://w3id.org/moro/enoam/data/141278/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; le accusano, anzi, di essere corresponsabili della difficile situazione politica ed economica del Paese. Lei che cosa risponde?</em></p><p class="paragraph" data-counter="13" id="p-13">R.: L’On. <span about="https://w3id.org/moro/enoam/data/141278/v1/mention-47" class="mention person" id="mention-47" property="dcterms:references" resource="https://w3id.org/moro/enoam/data/giorgio-la-malfa" typeof="deo:Reference">La Malfa</span> è una rilevante personalità, nella quale lo spirito critico prevale talvolta su quello costruttivo, con punte di impazienza e d’invettiva. Naturalmente sono incontestabili la rettitudine delle intenzioni ed il peso delle opinioni. Non siamo qui, del resto, per complimentarci o dilaniarci, ma per trovare punti di incontro in vista di una politica democratica. Non credo sia equo il giudizio repubblicano sulle correnti che si collocano alla sinistra nella <span about="https://w3id.org/moro/enoam/data/141278/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ma quanti mai non soggiacciono alla tentazione di fare di esse un bersaglio? Anche <span about="https://w3id.org/moro/enoam/data/141278/v1/mention-50" class="mention person" id="mention-50" property="dcterms:references" resource="https://w3id.org/moro/enoam/data/giorgio-galli" typeof="deo:Reference">Giorgio Galli</span><sup><sup><a href="#curatornote-8" id="curatornote-ref-8">[8]</a></sup></sup> si è lasciato andare proprio su Panorama, una delle non molte voci autentiche a difesa della democrazia. Non tocca a me difendere la maggioranza contro questo attacco, anche se trovo incoraggiante che in settori autorevoli di essa si senta il problema del <span about="https://w3id.org/moro/enoam/data/141278/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Per quanto riguarda le minoranze, mi colpisce l’accusa, secondo la quale ci accingeremmo a governare con i socialisti, ma intanto governeremmo con i liberali. Ma quale democratico può immaginare o desiderare che noi rompiamo la disciplina di <span about="https://w3id.org/moro/enoam/data/141278/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>? E non siamo forse fuori del Governo? Ed ancora. “Il cosiddetto cartello delle sinistre non esita a mettere in minoranza il Governo in Parlamento nelle votazioni a scrutinio segreto”<sup><sup><a href="#curatornote-9" id="curatornote-ref-9">[9]</a></sup></sup>. È un’accusa tanto netta, quanto immotivata, alla quale, in questa forma almeno, non erano giunti neppure i fascisti. Io ho garantito e posso garantire a <span about="https://w3id.org/moro/enoam/data/141278/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span> ed <span about="https://w3id.org/moro/enoam/data/141278/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> un’assoluta lealtà, della quale, del resto, abbiamo dato e daremo ancora prova.</p><p class="paragraph" data-counter="14" id="p-14"><em>D.: Ma qual è la funzione di questi gruppi nella Democrazia Cristiana?</em></p><p class="paragraph" data-counter="15" id="p-15">R.: Confermo che questi gruppi costituiscono una difesa dell’autentica <span about="https://w3id.org/moro/enoam/data/141278/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed una garanzia contro ogni involuzione ed ogni spinta reazionaria. Vi è in essi una indiscussa fedeltà al proprio <span about="https://w3id.org/moro/enoam/data/141278/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Non si dimentichi come sia stata sconfitta, anche per questa presenza, una sinistra, non dichiaratamente, ma sostanzialmente cattolica, postasi fuori e contro la <span about="https://w3id.org/moro/enoam/data/141278/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Il <span about="https://w3id.org/moro/enoam/data/141278/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> ha mantenuto dunque la necessaria apertura verso le masse popolari.</p><p class="paragraph" data-counter="16" id="p-16"><em>D.: Riprendendo il tema dei repubblicani, come giudica il dato che facciano parte della maggioranza, ma stiano fuori dal Governo e, inoltre, la prospettiva caldeggiata dall’On. La Malfa di un Governo a cinque tra democristiani, socialdemocratici, repubblicani, liberali e socialisti?</em></p><p class="paragraph" data-counter="17" id="p-17">R.: La posizione dei repubblicani, presenti nella maggioranza, ma non nel Governo, non è nuova. Essa si ricollega alla tensione propria di questo <span about="https://w3id.org/moro/enoam/data/141278/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito</span>, indirizzato verso mete che lo conducono a guardare sempre con disagio alla situazione reale. In passato questo minore impegno rivelava una critica, venuta poi in piena evidenza, nei confronti della politica di centro sinistra. Oggi si manifesta la tendenza verso il superamento, ad un tempo, del centrismo e del centrosinistra, per ovviare, con un altro schieramento risolutore, alle difficoltà del Paese. Eufemisticamente direi che questa prospettiva, nella presente situazione, è d’improbabile realizzazione per ragioni storiche, psicologiche e di contenuto. Non saprei prevedere quale potrebbe essere la reazione repubblicana alla constatazione di siffatta impossibilità. Non vorrei fare anticipazioni. Comunque, mi sembra desiderabile una maggiore intesa tra le forze democratiche. Un dialogo con il <span about="https://w3id.org/moro/enoam/data/141278/v1/mention-72" class="mention organization" id="mention-72" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito Repubblicano</span> sarebbe utile.</p><p class="paragraph" data-counter="18" id="p-18"><em>D.: Cosa pensa dei socialdemocratici in questa fase politica?</em></p><p class="paragraph" data-counter="19" id="p-19">R.: In questi ultimi tempi vi è equilibrio nel <span about="https://w3id.org/moro/enoam/data/141278/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">Partito social democratico</span> ed una buona disposizione, che dovrebbe essere valorizzata. Si tratta infatti di una componente essenziale della nostra vita nazionale.</p><p class="paragraph" data-counter="20" id="p-20"><em>D.: Come spiega l’ostilità di diverse correnti della Democrazia Cristiana, al centro ed alla periferia, verso i Socialisti? C’è un fondamento nelle critiche che si rivolgono ad essi?</em></p><p class="paragraph" data-counter="21" id="p-21">R.: È difficile spiegare gli stati d’animo, non sempre oggettivi, nei confronti dei socialisti. Credo che ad essi siano addebitate responsabilità che in nessun caso possono ricadere su di un solo partito dimenticando alcune importanti prove di lealtà e di serietà. Posso dire che non sempre i Socialisti hanno tenuto conto delle reazioni della opinione pubblica, qualunque essa sia e dovunque si manifesti, dalla quale un Partito di Governo non può mai prescindere. Altrimenti essa può fare valanga e travolgere tutto. Non sempre i socialisti hanno compreso la logica severa e rigorosa che è propria del governare, preferendo un dibattito politico, magari raffinato, ma che sembrava suggerire una evasione dal presente, con le sue esigenze inderogabili, con le sue leggi ferree.</p><p class="paragraph" data-counter="22" id="p-22"><em>D.: Quali sono, a suo parere, in vista del congresso del P.S.I. le condizioni per una ripresa della collaborazione tra socialisti e cattolici?</em></p><p class="paragraph" data-counter="23" id="p-23">R.: Ho indicato ed indico due punti per la ripresa: autonomia nella maggioranza e perciò autonomia dal <span about="https://w3id.org/moro/enoam/data/141278/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>; accettazione della logica del Governo che è ben diversa dalla logica dell’opposizione. In questa prospettiva guardo al Congresso Socialista con fiducia e speranza. Sia ben chiaro che non si chiede ad esso di rinunziare alla sua natura di <span about="https://w3id.org/moro/enoam/data/141278/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> di sinistra, di <span about="https://w3id.org/moro/enoam/data/141278/v1/mention-69" class="mention organization" id="mention-69" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> dalla ricca sensibilità democratica, ma solo di assolvere con fermezza il proprio compito al servizio dell’intera comunità nazionale. Nel mio giudizio sulla crisi ho detto quanto sia importante la presenza socialista al Governo, l’ampiezza della base popolare dello Stato. Si tratta di un problema essenziale che fa tutt’uno col problema politico italiano.</p><p class="paragraph" data-counter="24" id="p-24"><em>D.: Dunque, lei ritiene possibile la ripresa della politica di centro-sinistra, che per altri dirigenti della DC invece è, se non improbabile, almeno, per usare un termine lanciato dal Sen. Fanfani, reversibile<sup><sup><a href="#curatornote-10" id="curatornote-ref-10">[10]</a></sup></sup>?</em></p><p class="paragraph" data-counter="25" id="p-25">R.: È evidente che io ritengo possibile ed utile la ripresa della politica di centro sinistra. Per essa mi batterò in Congresso insieme con i miei amici in un dialogo con le altre forze del <span about="https://w3id.org/moro/enoam/data/141278/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> costruttivo e senza asprezze polemiche. Per me irreversibilità ha significato e significa solo che le scelte buone sono, ragionevolmente, anche durevoli. Naturalmente se ne possono correggere le modalità, per renderle migliori. Penso che l’assicurare allo Stato l’appoggio di forze genuinamente democratiche, in condizioni di sicurezza e di autonomia, sia una buona cosa da proseguire o meglio, visto come stanno le cose, da perseguire.</p><p class="paragraph" data-counter="26" id="p-26"><em>D.: Come spiega lei l’avanzata della destra nazionale	nelle elezioni politiche del 7 maggio?</em></p><p class="paragraph" data-counter="27" id="p-27">R.: Dal punto di vista numerico lo schieramento della così detta <span about="https://w3id.org/moro/enoam/data/141278/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">destra nazionale</span><sup><sup><a href="#curatornote-11" id="curatornote-ref-11">[11]</a></sup></sup> non è gran che diverso da quale era nel 1953<sup><sup><a href="#curatornote-12" id="curatornote-ref-12">[12]</a></sup></sup>. Anche le sue componenti non sono sostanzialmente modificate. Se così posso esprimermi, ne è peggiorata la qualità, ne è accresciuta la virulenza. Le ragioni possono essere molteplici, da una resistenza, direi, solo di abitudine e di costume alla reazione d’interessi colpiti o che si teme possano essere colpiti. Un movimento di fondo, sociale e politico, mal compreso e non accettato, alcune forme deprecabili di disordine, la stessa forte presenza del <span about="https://w3id.org/moro/enoam/data/141278/v1/mention-75" class="mention organization" id="mention-75" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, il fatto, inteso in modo inesatto, della distensione internazionale, possono alimentare la destra. L’inquietudine, serpeggiante nel Paese, per ragioni d’ordine psicologico e storico, può coagularsi in una protesta di destra invece che di sinistra.</p><p class="paragraph" data-counter="28" id="p-28"><em>D.: E come si può contrastare il passo della destra?</em></p><p class="paragraph" data-counter="29" id="p-29">R.: Pur con le riserve fatte all’inizio, si comprende che la <span about="https://w3id.org/moro/enoam/data/141278/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> debba riconciliare a sé ed alla democrazia quanti tendono a collocarsi a destra, senza avere una vocazione reazionaria. Questo recupero è stato fatto con maggiore o minore successo, nel corso di questi venticinque anni ed anche durante la politica del centro sinistra. Se non siano fatte concessioni inammissibili, ma ci si limiti a tranquillizzare, con una seria e coerente azione di Governo e di <span about="https://w3id.org/moro/enoam/data/141278/v1/mention-70" class="mention organization" id="mention-70" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, quanti potrebbero e dovrebbero essere al centro, si fa un’azione utile e si contribuisce a diminuire ed isolare la destra. Ma alla destra come tale, con la sua pericolosa carica reazionaria, con le sue pesanti minacce all’ordine democratico, non si deve concedere nulla. Non la si deve inseguire, entrando nella sua logica, con l’illusione di neutralizzarla. Si ricordi che il peso della destra è di gran lunga maggiore di quello che risulta dalla consistenza dello schieramento politico e parlamentare che ad essa si richiama. Va fatto riferimento alla Costituzione, avendone presente la origine storica e l’ispirazione.</p><p class="paragraph" data-counter="30" id="p-30"><em>D.: Ma la destra non si avvantaggia dalla politica di centro-sinistra?</em></p><p class="paragraph" data-counter="31" id="p-31">R.: Non ritengo che si debba porre un collegamento tra rafforzamento della destra e politica di centro-sinistra. Se il ripensamento in corso avrà risultato positivo e darà il via ad una politica di Governo democratica ed aperta, ma agile, efficace, aderente alla realtà, il pericolo fascista dovrebbe essere scongiurato.</p><p class="paragraph" data-counter="32" id="p-32"><em>D.: C’è chi la giudica con diffidenza perché lei sostiene che bisogna «guardare con attenzione» ai comunisti. Al di là della polemica, qual è il suo punto di vista sui rapporti con le opposizioni di sinistra espresse in Parlamento, o inespresse in esso, ma, comunque, presenti nel Paese?</em></p><p class="paragraph" data-counter="33" id="p-33">R.: Il mio atteggiamento di fronte alle forze di sinistra, presenti o no in Parlamento (ma meglio sarebbe che tutte fossero presenti) <sup><a href="#curatornote-13" id="curatornote-ref-13">[13]</a></sup>, è noto, non merita i furibondi attacchi che esso, anche per ragioni personali, mi ha attirato. Ma non è questa certo la politica dei reazionari, dei conservatori ed anche dei moderati. È una politica democratica e cioè uno stato d’animo di serietà e di concentrazione di fronte a spinte, comunque, rinnovatrici; un impegnato dibattito e confronto con queste forze politiche. Naturalmente l’osservanza della legge, rigorosamente obbligante per tutti i cittadini, è presupposto di tutto questo e non occorre neppure richiamarla. Così pure resta ferma la contrapposizione al comunismo ed al collettivismo, come modelli nettamente insoddisfacenti nelle varie esperienze storiche e dai contorni incerti ed ambigui nella indicazione di una via italiana al socialismo. È netta la diffidenza e l’esigenza di difesa di fronte alle punte antiistituzionali presenti in questo schieramento. Tutto ciò per i veri democratici non impedisce il confronto sui principi e sulle cose.</p><p><em>D.: Ma in quale sede?</em></p><p class="paragraph" data-counter="34" id="p-34">R.: Il Parlamento ne offre l’occasione, ne postula la necessità, riflettendo, del resto, correnti ideologiche e forze sindacali esistenti nel Paese. Ascoltare e capire non significa per ciò stesso dire di sì. E può darsi che quel che la maggioranza fa valere sia in qualche misura compreso ed accettato. La condizione particolare dell’<span about="https://w3id.org/moro/enoam/data/141278/v1/mention-78" class="mention place" id="mention-78" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, che non può avere un bipartitismo (esso sarebbe estrema destra contro estrema sinistra), non dovrebbe precludere, per quel che è possibile ed utile, un atteggiamento che è proprio di tutte le democrazie. Esso ha un significato ben definito e non prelude né alla collaborazione con il <span about="https://w3id.org/moro/enoam/data/141278/v1/mention-76" class="mention organization" id="mention-76" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> né alla successione del <span about="https://w3id.org/moro/enoam/data/141278/v1/mention-77" class="mention organization" id="mention-77" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> al nostro sistema di pluralismo sociale e politico. L’alternativa alla mancanza di alternative, caratteristica quest’ultima della democrazia italiana, è un corretto discorso politico e parlamentare, limpido e senza alcuna concessione per quanto riguarda la piattaforma diversa ed opposta da cui si parte.</p><p class="paragraph" data-counter="35" id="p-35"><em>D.: Lei crede che si debba ascoltare anche quello che viene detto dalla destra?</em></p><p class="paragraph" data-counter="36" id="p-36">R.: Io ascolto tutte le cose, anche le più lontane dal mio spirito, purché siano intelligenti.</p><p class="paragraph" data-counter="37" id="p-37"><em>D.: Promozione di una degna condizione del mondo del lavoro nella nuova società, assetto civile del Paese, sviluppo sociale: Lei ha così recentemente indicato i temi che la Democrazia Cristiana, come Partito base del Governo, dovrebbe affrontare. Ma come?</em></p><p class="paragraph" data-counter="38" id="p-38">R.: Certo il problema dei contenuti dell’azione politica è estremamente importante, anche se va collegato all’altro della rappresentanza del Paese in seno al Governo. Confermo che se ne dovrà occupare il Congresso della <span about="https://w3id.org/moro/enoam/data/141278/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, in occasione del quale io darò, insieme con i miei amici, il massimo contributo possibile. Ella fa riferimento ad alcuni accenni che ho fatto in proposito. Non è questo il momento di approfondirli. Ma credo di poter dire, senza pretendere, in nessun modo, di esaurire l’elenco, che il primo tema è relativo al superamento della stagnazione o recessione che sia, all’assicurazione di un’occupazione effettiva, all’accrescimento ed alla giusta distribuzione della ricchezza, anche con riguardo al rapporto investimenti-consumi, consumi pubblici e consumi privati. È perciò tempo di attuare una programmazione flessibile, ma seria. In parallelo a questo tema vi è quello della condizione del mondo del lavoro, della presenza e partecipazione dei lavoratori, con una dignità ed un potere che siano indiscutibili, al processo produttivo ed alla vita sindacale, sociale e politica. Questi problemi vanno affrontati e risolti contestualmente. Sono esigenze di fondo: che non consentono rinvii. C’è poi l’ordine democratico da garantire di fronte a tutti con la forza della legge e l’intervento tempestivo e assiduo del potere. Insomma ogni rinnovamento è possibile ma in una dialettica democratica i cui risultati non siano mai irreversibili.</p><p class="paragraph" data-counter="39" id="p-39"><em>D.: E sul piano dei rapporti tra cittadini e Stato?</em></p><p class="paragraph" data-counter="40" id="p-40">R.: C’è una politica costituzionale da fare, la quale, tra l’altro, assicuri a tutti gli organi dello Stato, a tutte le espressioni della democrazia l’esercizio pieno della loro funzione nella necessaria armonia. Bisogna difendere il cittadino ed anche lo Stato di fronte al dominio di poteri occulti ed irresponsabili. Riforme urgenti, del resto già ripresentate dal Governo <span about="https://w3id.org/moro/enoam/data/141278/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span>, sono necessarie per i codici di diritto penale e di procedura e per l’ordinamento penitenziario.</p><p><em>D.: E la scuola?</em></p><p class="paragraph" data-counter="41" id="p-41">R.: Per la scuola non c’è bisogno di dire, tanto il problema è acuto e sentito. Sembra però discutibile che si cominci a riconsiderare criticamente quello che, con risultati in complesso positivi, è stato già riformato, quando tante cose nuove ed essenziali restano ancora da fare.</p><p class="paragraph" data-counter="42" id="p-42">Questo (e naturalmente anche altro) significa assicurare lo sviluppo sociale e dare un volto civile al nostro Paese.</p><p class="paragraph" data-counter="43" id="p-43"><em>D.: Ma quali sono i ruoli rispettivi delle forze politiche e del Governo?</em></p><p class="paragraph" data-counter="44" id="p-44">R.: Alle forze politiche tocca dare delle indicazioni di massima mentre solo il Governo è in condizione di stabilire i tempi, i modi e la misura delle realizzazioni possibili. Io non sono ingenuo o presuntuoso annunciatore di un progresso all’infinito. Credo alla conquista sofferta di nuovi traguardi, giorno per giorno, salendo un gradino dopo l’altro. E so che vi sono arresti e ritorni. Ma bisogna avere molto coraggio e molta fede, quelli che si accompagnano alla mancanza di illusioni.</p><p class="paragraph" data-counter="45" id="p-45">Vorrei concludere che un metro per stabilire l’utilità, la necessità o l’urgenza delle cose da fare, è quello europeo. Se non vogliamo essere collocati ai margini, dobbiamo essere, sia pure con caratteristiche nostre, come gli altri. Ciò vuol dire arrivare al livello europeo dove non lo siamo e riportarci ad esso, dove non lo siamo più<sup><a href="#curatornote-14" id="curatornote-ref-14">[14]</a></sup>. Certo anche l’<span about="https://w3id.org/moro/enoam/data/141278/v1/mention-79" class="mention place" id="mention-79" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> deve cambiare in meglio, con l’accento posto su di una politica popolare. Ma questo potremo e dovremo fare insieme.</p><p class="paragraph" data-counter="46" id="p-46"><em>D.: Docente universitario, lei è molto a contatto con i giovani: che cosa pensa del loro atteggiamento?</em></p><p class="paragraph" data-counter="47" id="p-47">R.: Benché la mia esperienza di contatto con i giovani sia vasta, non so dire in che misura se ne possano trarre indicazioni di significato generale. Trovo che in complesso i giovani di oggi sono estremamente generosi, rifuggono dalla vanità, non tollerano l’ingiustizia, amano la libertà, pur non comprendendo forse pienamente quanto sia costato e costi assicurare la libertà ad un popolo. Essi sono più seri e maturi che per il passato.</p><p class="paragraph" data-counter="48" id="p-48">Nei giovani esiste una forte spinta alla innovazione. Alcuni muovono verso di essa con pazienza, altri con impazienza. I giovani votano numerosi per i Partiti chiamati a gestire l’esistente, ma con uno spirito particolare e guardando lontano. Bisogna tenerne conto.</p><ol id="curatorNotes"><li about="https://w3id.org/moro/enoam/data/141278/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Arnaldo Forlani (1925-), esponente politico della Democrazia cristiana, dal 9 novembre 1969 ne era segretario politico. <a href="#curatornote-ref-1">↑</a></li><li about="https://w3id.org/moro/enoam/data/141278/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Dalla fusione tra Movimento sociale italiano e Partito democratico italiano di unità monarchica, nacque nel febbraio 1972 il Movimento sociale italiano – Destra nazionale (Msi-Dn). <a href="#curatornote-ref-2">↑</a></li><li about="https://w3id.org/moro/enoam/data/141278/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giulio Andreotti (1919-2013), esponente politico della Democrazia cristiana, dal 26 giugno guidava il suo secondo governo. <a href="#curatornote-ref-3">↑</a></li><li about="https://w3id.org/moro/enoam/data/141278/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio Nazionale della Democrazia cristiana del 5-7 agosto 1972. <a href="#curatornote-ref-4">↑</a></li><li about="https://w3id.org/moro/enoam/data/141278/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Ciriaco De Mita (1928-), esponente politico della Democrazia cristiana, con la segreteria Forlani era diventato vice-segretario del partito. <a href="#curatornote-ref-5">↑</a></li><li about="https://w3id.org/moro/enoam/data/141278/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Amintore Fanfani (1908-1999), economista, esponente politico della Democrazia cristiana, dal 5 giugno 1968 era presidente del Senato. <a href="#curatornote-ref-6">↑</a></li><li about="https://w3id.org/moro/enoam/data/141278/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Ugo La Malfa (1903-1979), economista e segretario del Partito repubblicano italiano.  <a href="#curatornote-ref-7">↑</a></li><li about="https://w3id.org/moro/enoam/data/141278/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giorgio Galli (1928-2020), docente e commentatore politico. <a href="#curatornote-ref-8">↑</a></li><li about="https://w3id.org/moro/enoam/data/141278/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento di Moro è a un recente articolo in cui Giorgio Galli criticava l’atteggiamento del «cosiddetto cartello delle sinistre» che aveva privato il governo Andreotti dei voti in alcune votazioni parlamentari, senza però trarre da questa ostilità le estreme conseguenze. La critica in realtà toccava anche le altre componenti dc. Cfr. G. Galli, <em>La logica democristiana</em>, in «Panorama», 17 agosto 1972; in un successivo articolo, concentrandosi sulla riforma del sistema pensionistico, liquidò come scarsamente incisiva la politica morotea di centro-sinistra, ritenendo più efficace perfino la gestione andreottiana. Cfr. Id., <em>La battaglia per le pensioni</em>, in «Panorama», 24 agosto 1972. Critiche indirette erano giunte anche in Id., <em>Il governo due e mezzo</em>, in «Panorama», 29 giugno 1972; Id., <em>I comunisti e il potere</em>, in «Panorama», 20 luglio 1972. <a href="#curatornote-ref-9">↑</a></li><li about="https://w3id.org/moro/enoam/data/141278/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il tema della “reversibilità” del centro-sinistra fu lanciato da Fanfani in un discorso il 16 aprile 1964. <a href="#curatornote-ref-10">↑</a></li><li about="https://w3id.org/moro/enoam/data/141278/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Dalla fusione tra Movimento sociale italiano e Partito democratico italiano di unità monarchica, nacque nel febbraio 1972 il Movimento sociale italiano – Destra nazionale (Msi-Dn). <a href="#curatornote-ref-11">↑</a></li><li about="https://w3id.org/moro/enoam/data/141278/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Alle elezioni politiche del 7-8 giugno 1953, il Partito nazionale monarchico ottenne il 6,9% dei voti, il Movimento sociale italiano il 5,8%, con una crescita complessiva di quasi 8 punti rispetto alle elezioni del 1948. <a href="#curatornote-ref-12">↑</a></li><li about="https://w3id.org/moro/enoam/data/141278/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si ricordi che alle elezioni del maggio precedente un milione di voti di formazioni a sinistra del Pci si dispersero senza ottenere rappresentanza. <a href="#curatornote-ref-13">↑</a></li><li about="https://w3id.org/moro/enoam/data/141278/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento è alle difficoltà di tenere la parità nel "serpente monetario". <a href="#curatornote-ref-14">↑</a></li></ol></body></html>