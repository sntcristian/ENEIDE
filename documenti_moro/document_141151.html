<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.151" name="dcterms.relation"/><meta content="10.48678/unibo/aldomoro1.4.1.151" name="dcterms.identifier"/><meta content="Moro, Aldo, [Intervista alla televisione finlandese], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.151." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervista alla televisione finlandese]</title>
<div id="mentionMeta"><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="Unione Sovietica" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/germania-ovest" typeof="dcterms:Location"/><meta about="https://w3id.org/moro/enoam/data/germania-ovest" content="Germania Ovest" property="rdfs:label"/><meta about="https://w3id.org/moro/enoam/data/germania-ovest" property="owl:sameAs" resource="http://www.wikidata.org/entity/Q713750"/><meta about="https://w3id.org/moro/enoam/data/polonia" typeof="dcterms:Location"/><meta about="https://w3id.org/moro/enoam/data/polonia" content="Polonia" property="rdfs:label"/><meta about="https://w3id.org/moro/enoam/data/polonia" property="owl:sameAs" resource="http://www.wikidata.org/entity/Q36"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/levante" typeof="dcterms:Location"/><meta about="https://w3id.org/moro/enoam/data/levante" content="Levante" property="rdfs:label"/><meta about="https://w3id.org/moro/enoam/data/levante" property="owl:sameAs" resource="http://www.wikidata.org/entity/Q81483"/><meta about="https://w3id.org/moro/enoam/data/canale-di-suez" typeof="dcterms:Location"/><meta about="https://w3id.org/moro/enoam/data/canale-di-suez" content="Canale di Suez" property="rdfs:label"/><meta about="https://w3id.org/moro/enoam/data/canale-di-suez" property="owl:sameAs" resource="http://www.wikidata.org/entity/Q899"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista alla televisione finlandese]</h1><p class="paragraph" data-counter="1" id="p-1"><em>D.: Qual è l’atteggiamento italiano a proposito di una conferenza sulla sicurezza europea?</em></p><p class="paragraph" data-counter="2" id="p-2">R.: Guardiamo alla progettata conferenza sulla sicurezza e la cooperazione<sup><a href="#curatornote-1" id="curatornote-ref-1">[1]</a></sup> come ad uno strumento atto ad instaurare rapporti realmente liberi, flessibili e fiduciosi tra tutti i Paesi europei.</p><p class="paragraph" data-counter="3" id="p-3">Ma, affinché tale nuovo assetto, nel quale si concreta propriamente la distensione, possa essere realizzato, occorre affrontare i gravi problemi che tuttora dividono l’<span about="https://w3id.org/moro/enoam/data/141151/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> secondo un organico processo negoziale e senza perdere mai di vista gli obiettivi che ci siamo proposti.</p><p class="paragraph" data-counter="4" id="p-4">I recenti accordi della <span about="https://w3id.org/moro/enoam/data/141151/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/germania-ovest" typeof="deo:Reference">Repubblica Federale Tedesca</span> con l’<span about="https://w3id.org/moro/enoam/data/141151/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione Sovietica</span><sup><a href="#curatornote-2" id="curatornote-ref-2">[2]</a></sup> e con la <span about="https://w3id.org/moro/enoam/data/141151/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/polonia" typeof="deo:Reference">Polonia</span><sup><a href="#curatornote-3" id="curatornote-ref-3">[3]</a></sup> possono essere considerati con compiacimento le prime tappe di uno sviluppo alle quali altre dovranno tuttavia seguire. In tal modo essi assumeranno un significato definitivamente positivo per tutte le parti interessate e costituiranno la premessa di un più vasto dialogo al quale partecipino tutti i Paesi europei, nonché le Potenze che hanno storiche responsabilità in <span about="https://w3id.org/moro/enoam/data/141151/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><p class="paragraph" data-counter="5" id="p-5">Mi riferisco in particolare alla questione di Berlino, la cui soluzione costituirà una conferma della volontà negoziale dell’Est, ed aprirà la via a contatti multilaterali essenziali in vista della Conferenza Europea<sup><a href="#curatornote-4" id="curatornote-ref-4">[4]</a></sup>. Per quanto ci concerne, auspichiamo dunque vivamente, ed in questo senso ci adoperiamo nei limiti delle nostre possibilità, che possano maturare al più presto le condizioni per un incontro più vasto nel quale si facciano sentire anche le voci dei Paesi neutri e non allineati che ci sembrano i naturali propugnatori del principio di eguaglianza tra tutti gli Stati.</p><p class="paragraph" data-counter="6" id="p-6">Circa questi contatti, tengo a sottolineare il nostro interesse per i suggerimenti avanzati dal Governo finlandese, la cui azione costruttiva in favore di un’intensificazione del dialogo intereuropeo e di un approfondito chiarimento delle rispettive posizioni abbiamo vivamente apprezzato. Riteniamo, infatti, che una accurata verifica delle diverse impostazioni negoziali costituisca un elemento determinante per il successo della Conferenza.</p><p class="paragraph" data-counter="7" id="p-7">Intendiamo continuare a dare il nostro apporto, affinché la progettata Conferenza risulti conforme all’obiettivo di conseguire un più elevato livello di sicurezza e una più libera e varia articolazione dei rapporti intereuropei.</p><p class="paragraph" data-counter="8" id="p-8"><em>D.: Quali potranno essere nel Suo pensiero le conseguenze dell’allargamento della Comunità Economica Europea<sup><a href="#curatornote-5" id="curatornote-ref-5">[5]</a></sup> alla quale l’<span about="https://w3id.org/moro/enoam/data/141151/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è sempre stata favorevole, nella prospettiva dell’unità europea?</em></p><p class="paragraph" data-counter="9" id="p-9">R.: Sul piano economico tendiamo a creare in <span about="https://w3id.org/moro/enoam/data/141151/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> un’area più vasta di stabilità e di sviluppo, non solo attraverso l’eliminazione degli ostacoli agli scambi, ma anche mediante l’avvio di un processo di integrazione sempre più avanzata, come è richiesto dalla economia e dalla tecnologia. Sul piano politico il nostro fine è di dar vita ad una <span about="https://w3id.org/moro/enoam/data/141151/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita e vitale, quale risposta adeguata alle esigenze dei tempi, e consentire al nostro continente di svolgere più efficacemente una funzione corrispondente al suo peso economico, la sua vocazione di apertura.</p><p class="paragraph" data-counter="10" id="p-10">La <span about="https://w3id.org/moro/enoam/data/141151/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> allargata sarà cosciente delle sue responsabilità, sia verso gli altri Paesi europei che non sono candidati alla adesione, sia verso i Paesi in via di sviluppo.</p><p class="paragraph" data-counter="11" id="p-11"><em>D.: Ai fini dell’equilibrio nel Mediterraneo, quale valore Ella attribuisce ad una soluzione pacifica della crisi del Medio Oriente?</em></p><p class="paragraph" data-counter="12" id="p-12">R.: Il raggiungimento di una soluzione pacifica della crisi del <span about="https://w3id.org/moro/enoam/data/141151/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> riveste, a nostro avviso, un’importanza determinante per l’equilibrio del Mediterraneo. Allo stato attuale infatti vi è un’atmosfera di tensione e di sospetto e pesa la minaccia che questo mare, invece di unire, possa finire per separare l’<span about="https://w3id.org/moro/enoam/data/141151/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> dall’Asia e dall’Africa. Il ritorno alla normalità allontanerebbe il pericolo di un confronto più vasto e restituirebbe al Mediterraneo la sua funzione di fondamentale arteria di comunicazione e di punto d’incontro di continenti diversi. Inoltre, il ripristino di condizioni di pace e di sicurezza assicurerebbe ai Paesi rivieraschi la possibilità di un maggiore sviluppo economico e sociale e consentirebbe loro di svolgere nella regione una funzione politica positiva al di fuori di interferenze esterne.</p><p class="paragraph" data-counter="13" id="p-13"><em>D.: E qual è la posizione italiana in merito ad una soluzione pacifica della crisi medio-orientale?</em></p><p class="paragraph" data-counter="14" id="p-14">R.: Il Governo italiano è convinto della insostituibile funzione delle Nazioni Unite nella ricerca di una soluzione pacifica della crisi medio-orientale, soluzione che deve trovare la sua base nell’applicazione tempestiva ed integrale della risoluzione del 22 novembre 1967 del Consiglio di Sicurezza<sup><a href="#curatornote-6" id="curatornote-ref-6">[6]</a></sup>. La risoluzione è accuratamente dosata in tutte le sue parti ed il suo equilibrio non può venir modificato senza rischiare di comprometterne la validità. È attraverso la sua applicazione che si potrà giungere al ristabilimento della pace in <span about="https://w3id.org/moro/enoam/data/141151/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/levante" typeof="deo:Reference">Levante</span>, basata sul rispetto della sovranità, dell’integrità territoriale e dell’indipendenza politica di tutti gli Stati della regione entro frontiere sicure e riconosciute.</p><p class="paragraph" data-counter="15" id="p-15">Un elemento che non può essere ignorato nella futura soluzione del conflitto è quello costituito dal popolo palestinese. La pace dovrà assicurare a questi diseredati una condizione dignitosa ed umana e risolvere i problemi politici che li riguardano.</p><p class="paragraph" data-counter="16" id="p-16">L’<span about="https://w3id.org/moro/enoam/data/141151/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha costantemente partecipato agli sforzi compiuti nella ricerca di una soluzione pacifica in <span about="https://w3id.org/moro/enoam/data/141151/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>. Diverse iniziative sono state suggerite allo scopo di ridurre la tensione nel <span about="https://w3id.org/moro/enoam/data/141151/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/levante" typeof="deo:Reference">Levante</span>, sia attraverso il controllo selettivo degli armamenti, sia mediante l’osservanza del “cessate il fuoco” lungo le rive del <span about="https://w3id.org/moro/enoam/data/141151/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/canale-di-suez" typeof="deo:Reference">Canale</span>. Inoltre, approfittando delle relazioni amichevoli che ci legano ai Paesi coinvolti nel conflitto, non abbiamo tralasciato alcuna occasione per fare opera di persuasione presso i dirigenti responsabili di tali Paesi, al fine di attenuare i contrasti, contribuendo così a rendere possibile una ripresa dei contatti per un negoziato di pace.</p><ol id="curatorNotes"><li about="https://w3id.org/moro/enoam/data/141151/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-1">↑</a></li><li about="https://w3id.org/moro/enoam/data/141151/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Trattato di Mosca tra l’Unione Sovietica e la Repubblica Federale Tedesca, firmato il 12 agosto 1970, prevedeva il riconoscimento dei confini derivanti dal conflitto mondiale e il riconoscimento della divisione della Germania. <a href="#curatornote-ref-2">↑</a></li><li about="https://w3id.org/moro/enoam/data/141151/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Trattato di Varsavia del 7 dicembre 1970 sui confini tedesco-polacchi. <a href="#curatornote-ref-3">↑</a></li><li about="https://w3id.org/moro/enoam/data/141151/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è ai negoziati in corso su Berlino tra Stati Uniti, Unione Sovietica, Gran Bretagna e Francia. <a href="#curatornote-ref-4">↑</a></li><li about="https://w3id.org/moro/enoam/data/141151/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-5">↑</a></li><li about="https://w3id.org/moro/enoam/data/141151/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta della risoluzione del Consiglio di Sicurezza n. 242 del 22 novembre 1967, che contemperava il necessario riconoscimento reciproco tra gli stati e il ritiro israeliano dai territori occupati nel corso della guerra. <a href="#curatornote-ref-6">↑</a></li></ol></body></html>