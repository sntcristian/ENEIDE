<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.030" name="dcterms.relation"/><meta content="10.48678/unibo/aldomoro1.3.1.030" name="dcterms.identifier"/><meta content="Moro, Aldo, [Convegno di studio della Coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.030." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno di studio della Coltivatori diretti]</title>
<div id="mentionMeta"><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno di studio della Coltivatori diretti]</h1><p class="paragraph" data-counter="1" id="p-1">Ringrazio molto vivamente l’amico <span about="https://w3id.org/moro/enoam/data/131030/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span><sup><a href="#curatornote-1" id="curatornote-ref-1">[1]</a></sup> per l’invito che, con la consueta cordialità, con spirito di amicizia, mi ha rivolto di partecipare a questa vostra assemblea; per la possibilità che egli, così, mi ha dato di potervi dire di persona tutta la gratitudine e tutto l’apprezzamento della <span about="https://w3id.org/moro/enoam/data/131030/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> per il vostro lavoro. Sono molto grato a <span about="https://w3id.org/moro/enoam/data/131030/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> per le cose che ha detto circa i rapporti tra la <span about="https://w3id.org/moro/enoam/data/131030/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> e la <span about="https://w3id.org/moro/enoam/data/131030/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, circa l’apporto che la vostra organizzazione ha dato, in ogni momento, alla vita del Partito; gli sono grato per quello che egli ha detto sulle fiduciose attese della <span about="https://w3id.org/moro/enoam/data/131030/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> nei confronti della <span about="https://w3id.org/moro/enoam/data/131030/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> In particolare lo ringrazio con sincerità e commozione per quanto egli, trattando di questi temi, ha voluto dire, a me personalmente, per il cordiale, autorevole, confortante riconoscimento per quel tanto che, nella modestia delle mie forze, ho cercato di fare in questi mesi difficili per la Democrazia Cristina. Io debbo dare atto a <span about="https://w3id.org/moro/enoam/data/131030/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> anche del conforto, consiglio illuminato che egli mi ha dato aiutandomi a superare le difficoltà del momento.</p><p class="paragraph" data-counter="2" id="p-2">Sono qui per dirvi doverose parole di riconoscenza, di amicizia e di fiducia. Di riconoscenza per quello che i coltivatori diretti hanno rappresentato e rappresentano nella <span about="https://w3id.org/moro/enoam/data/131030/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Non c’è bisogno nemmeno di insistere su questo tema, tanto è chiaro quel che significa il mondo rappresentato dai coltivatori diretti nella vita della <span about="https://w3id.org/moro/enoam/data/131030/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>: intendo nella vita del Partito e intendo anche in quel vasto settore di elettorato che la <span about="https://w3id.org/moro/enoam/data/131030/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> raccoglie intorno a sé e di cui cerca di interpretare le esigenze. I coltivatori diretti rappresentano una forza viva, operosa, nella vita del Partito. Tanta parte della nostra vivezza, della nostra sensibilità per i problemi sociali del nostro tempo ci deriva dalla attiva, viva partecipazione alla vita del Partito dei coltivatori diretti. Ecco perché io ho salutato già, nell’altra assemblea nella quale ci siamo incontrati<sup><a href="#curatornote-2" id="curatornote-ref-2">[2]</a></sup>, la rinnovata, confermata, direi ravvivata volontà dei coltivatori diretti di partecipare intensamente alla vita del Partito.</p><p class="paragraph" data-counter="3" id="p-3">Espressi allora gratitudine all’amico <span about="https://w3id.org/moro/enoam/data/131030/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, e ora rinnovo questa espressione di gratitudine. Non soltanto noi desideriamo che voi siate nel Partito per integrarne la struttura sociale, il significato ideale, ma vi desideriamo attivi nella vita del Partito, portatori di esigenze e di una volontà politica, come coloro che contribuiscono a definire il programma e le direttive di azione della <span about="https://w3id.org/moro/enoam/data/131030/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se così non fosse, mancherebbe alla <span about="https://w3id.org/moro/enoam/data/131030/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> una sua componente ideale, mancherebbe alla <span about="https://w3id.org/moro/enoam/data/131030/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> una parte della sua forza. Invece abbiamo bisogno di una completa rappresentatività, integrata, appunto, da voi; abbiamo bisogno di tutta la nostra forza, che voi contribuite a far essere tanto grande quanto è necessario per affrontare i compiti difficili che stanno dinanzi a noi. Inoltre, voi rappresentate non solo una parte notevole dell’intera struttura della <span about="https://w3id.org/moro/enoam/data/131030/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>; rappresentate una parte notevole e qualificata dell’elettorato democristiano, sicché potremmo dire che sarebbe diversa e, certamente, più difficile la vita politica del nostro Paese, se voi non sapeste condurre con la vostra fede, con la vostra azione, tanta parte del mondo rurale italiano a stringersi intorno alla <span about="https://w3id.org/moro/enoam/data/131030/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, a condividerne gli ideali di libertà, di democrazia e di progresso sociale.</p><p class="paragraph" data-counter="4" id="p-4">Quindi, veramente, la vostra presenza è connaturale alla <span about="https://w3id.org/moro/enoam/data/131030/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ed è per noi un alto onore, un’alta responsabilità il corrispondere alle vostre richieste, alle vostre giuste attese.</p><p class="paragraph" data-counter="5" id="p-5">Ringrazio <span about="https://w3id.org/moro/enoam/data/131030/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> anche per il riconoscimento che ha voluto dare della doverosa sensibilità che noi abbiamo avuto per le vostre esigenze, per le particolari necessità del mondo rurale e dei coltivatori italiani in questo momento dell’economia italiana. Avrei creduto davvero di mancare ad un mio fondamentale dovere se nella mia relazione di <span about="https://w3id.org/moro/enoam/data/131030/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-3" id="curatornote-ref-3">[3]</a></sup> non avessi individuato – anche sulla base di quelle interessanti discussioni alle quali ha fatto riferimento l’amico <span about="https://w3id.org/moro/enoam/data/131030/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> – le deficienze, i problemi, le necessità dell’agricoltura italiana, se non avessi portato – come era mio dovere – tutta la considerazione, la simpatia, l’impegno del Partito, per la soddisfazione di queste esigenze. Sono quindi lieto di rinnovare in questo momento l’impegno del Congresso di <span about="https://w3id.org/moro/enoam/data/131030/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, quell’impegno che il Congresso ha fatto proprio, in quanto ha voluto confermarmi nel difficile ufficio di Segretario del Partito.</p><p class="paragraph" data-counter="6" id="p-6">Sono poi lieto di prendere la parola questa sera, tra voi amici, dopo che il Presidente del Consiglio<sup><a href="#curatornote-4" id="curatornote-ref-4">[4]</a></sup>, con l’autorità che gli deriva dall’altissima carica, vi ha già detto questa mattina quali sono, secondo le linee ideali tracciate dal Congresso di <span about="https://w3id.org/moro/enoam/data/131030/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, gli immediati impegni del governo per il ravvivamento e lo sviluppo dell’agricoltura italiana. Sono lieto di poterlo sottolineare in questo momento, rilevando come questa sia una altra manifestazione della sensibilità che il Governo Segni<sup><a href="#curatornote-5" id="curatornote-ref-5">[5]</a></sup> ha sempre manifestato per i problemi sociali del nostro Paese; una rinnovata manifestazione della sua indubbia ed operosa fedeltà agli ideali ed ai programmi della <span about="https://w3id.org/moro/enoam/data/131030/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="7" id="p-7">Su questo punto, quindi, io non ho altre cose da dirvi, se non rinnovare il fondamentale impegno della <span about="https://w3id.org/moro/enoam/data/131030/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di tradurre sul terreno politico, ispirando l’azione del Governo tutto quanto attiene alla soddisfazione delle giuste esigenze del vostro ceto e dell’agricoltura italiana. E, quindi, la collaborazione, che dal punto di vista della “<span about="https://w3id.org/moro/enoam/data/131030/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>” l’amico <span about="https://w3id.org/moro/enoam/data/131030/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> ha promesso, io desidero ricambiarla ora, di tutto cuore, con gratitudine, assicurandolo che quel che la <span about="https://w3id.org/moro/enoam/data/131030/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> riceve nella sua vita e nella sua funzione di guida della democrazia italiana dalla “<span about="https://w3id.org/moro/enoam/data/131030/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>”, essa vuol ricambiare; quindi essa si arricchisce della vostra collaborazione e vuol darvi, essa, la più cordiale e grata collaborazione per il vostro lavoro.</p><p class="paragraph" data-counter="8" id="p-8">L’amico <span about="https://w3id.org/moro/enoam/data/131030/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> ha poi richiamato in sintesi gli avvenimenti politici di questi ultimi, difficili mesi. Io non ripeterò quello che egli ha detto e che io ho esposto nella mia relazione al Congresso di <span about="https://w3id.org/moro/enoam/data/131030/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Desidero solo dirvi alcune cose, non nuove, ma che è opportuno siano sempre ricordate, ribadire, e che è opportuno dire a voi, amici, che avete tanta sensibilità per questi problemi. Io a <span about="https://w3id.org/moro/enoam/data/131030/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, nella mia relazione, volli richiamare e riconfermare il connaturale, radicato carattere popolare della <span about="https://w3id.org/moro/enoam/data/131030/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Così ricordai allora che la <span about="https://w3id.org/moro/enoam/data/131030/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è certamente – come l’amico <span about="https://w3id.org/moro/enoam/data/131030/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> ha voluto or ora ricordare – un partito interclassista, cioè un partito che accetta la varietà, la libertà, la mobilità della vita sociale, che vede in questa varietà della vita sociale, in questa libertà dell’iniziativa dell’uomo in ogni campo della vita sociale una garanzia non alienabile della libertà dell’uomo. Però dissi allora che la indubbia verità che si esprime in questo riaffermare la varietà del corpo sociale e delle sue funzioni, è accettabile solo nella misura della quale da questa varietà non derivino sperequazioni ed ingiustizie, e che vi è, perciò, come corrispettivo della varietà del corpo sociale, un inderogabile impegno di porre la collettività, attraverso le sue leggi e attraverso la sua responsabile azione politica e sociale, a servizio delle esigenze di giustizia; far sì, cioè, che la varietà del corpo sociale non costituisca mai menomazione dei diritti fondamentali della persona, che debbono essere garantiti e sviluppati in una società democratica.</p><p class="paragraph" data-counter="9" id="p-9">Io dissi che la <span about="https://w3id.org/moro/enoam/data/131030/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è essenzialmente partito popolare, perché essa, pur nel riconoscimento della libertà della vita sociale, si pone accanto a coloro che debbono sviluppare la propria libertà, arricchire la propria iniziativa, a coloro che devono necessariamente ascendere nella vita sociale, in una vita sociale sì libera ma non chiusa, ma non preclusiva, ma non tale che impedisca l’ascesa delle categorie sociali che meno hanno avuto in una struttura meramente liberale della società, quelle classi che noi vogliamo veder elevarsi, non soltanto sul terreno della più ampia e più equa partecipazione al complesso dei beni economici, ma anche attraverso la più ricca ed intensa partecipazione ai beni della cultura, ai beni dello spirito, ai diritti politici, attraverso i quali anche si compie la necessaria ascesa delle categorie lavoratrici.</p><p class="paragraph" data-counter="10" id="p-10">Quindi noi riconfermiamo in questo momento – non è una novità, dicevo, ma è necessario dirlo ancora una volta, di fronte a tanti equivoci, a tante ingiuste polemiche – la non alienabile, non declinabile natura popolare della <span about="https://w3id.org/moro/enoam/data/131030/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, e quindi il suo impegno per la giustizia sociale, il suo impegno per l’ascesa in ogni campo delle categorie lavoratrici.</p><p class="paragraph" data-counter="11" id="p-11">Ma noi abbiamo sempre tenuto fermo nella nostra azione di questi anni – un’azione difficile ma feconda, possiamo dire – e abbiamo riconfermato nel Congresso di <span about="https://w3id.org/moro/enoam/data/131030/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> che una politica popolare qual è quella che nella sua responsabilità svolge la <span about="https://w3id.org/moro/enoam/data/131030/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non è una politica di mortificante livellamento quale è quella perseguita dal <span about="https://w3id.org/moro/enoam/data/131030/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>.</p><p class="paragraph" data-counter="12" id="p-12">Abbiamo sempre detto in questi anni, e riconfermato, che la causa del progresso sociale, della doverosa ascesa delle categorie lavoratrici non è affatto legata alla mortificante e chiusa visione della vita sociale prospettata dai comunisti, a quella loro visione cupa, priva di mobilità, di libertà, di valori umani. Questa è stata sempre la nostra caratterizzazione: abbiamo sempre rivendicato la caratteristica nostra di impostare una politica popolare non nella mortificante schiavitù del comunismo ma nella luce vivificatrice della libertà e della democrazia. Questa caratterizzazione resta un punto fondamentale, direi il punto fondamentale della nostra azione politica e la nostra radicale opposizione al comunismo, quale che sia la contingenza politica, quale che sia la veste con la quale il comunismo si presenta. Questa differenziazione di fondo, inderogabile, resta la caratteristica, il significato, la funzione della <span about="https://w3id.org/moro/enoam/data/131030/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; una politica popolare fatta da un partito democratico, garante della libertà in tutte le sue forme, in tutte le sue manifestazioni nella vita del nostro Paese.</p><p class="paragraph" data-counter="13" id="p-13">Questi due aspetti del volto del Partito noi abbiamo voluto riconfermare a <span about="https://w3id.org/moro/enoam/data/131030/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Riconfermare non perché vi sia mai stato un mutamento nella nostra azione, ma perché il groviglio delle vicende politiche, le apparenze talora ingannatrici hanno reso necessario sottolineare quale è il volto vero della <span about="https://w3id.org/moro/enoam/data/131030/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, l’impegno popolare e democratico del nostro Partito. Noi riconfermiamo quindi in questo momento, nella difficile vicenda politica italiana, questa nostra caratteristica e questa nostra funzione. Ed allora io credo che possiamo, dopo il Congresso di <span about="https://w3id.org/moro/enoam/data/131030/v1/mention-49" class="mention place" id="mention-49" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> – avendo presenti queste caratteristiche, gli obiettivi permanenti della nostra azione, le necessità della vita democratica in Italia e le difficoltà nelle quali questa si svolge nel nostro Paese – riprendere serenamente il nostro cammino.</p><p class="paragraph" data-counter="14" id="p-14">Serenamente perché? Non nel senso di una beata incoscienza di fronte alla realtà, certo seria, della vita politica italiana, di fronte a situazioni nuove, a modi nuovi di lotta politica che si vanno profilando e ai quali bisogna saper contrapporre una vigorosa e adeguata reazione. Serenamente non perché non si vedano alcune particolari difficoltà del nostro Paese, derivanti dalla constatazione della impossibilità di collaborazioni politiche che pur furono in passato feconde per lo sviluppo democratico<sup><a href="#curatornote-6" id="curatornote-ref-6">[6]</a></sup>. Procediamo serenamente non, quindi, nel senso che sottovalutiamo le difficoltà dell’ora, ma nel senso che abbiamo la consapevolezza della nostra forza, della nostra funzione, del nostro dovere di agire, perché noi siamo la forza determinante, quella che ha la massima responsabilità del nostro Paese.</p><p class="paragraph" data-counter="15" id="p-15">Ed allora diciamo: per affrontare questi problemi bisogna che la <span about="https://w3id.org/moro/enoam/data/131030/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> resti ferma alle sue caratteristiche ideali. Per superare queste difficoltà non vi è altra strada se non che la <span about="https://w3id.org/moro/enoam/data/131030/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> resti ferma nelle sue caratteristiche ideali, continuando quell’azione politica serena, seria, feconda, che ha svolto in questi anni, nella sua politica di giustizia che ha contribuito così notevolmente a riequilibrare la società nel nostro Paese. Non che questa politica abbia ottenuto tutti i risultati che si possono desiderare; ma è una politica che ci ha avviato davvero alla realizzazione di una società più giusta nel nostro Paese. E ancora una politica di difesa intransigente della libertà, una politica che deve essere continuata perché la libertà va ancora difesa nel nostro Paese.</p><p class="paragraph" data-counter="16" id="p-16">E allora noi lavoreremo avendo queste forze, queste risorse attraverso le quali speriamo di fronteggiare i pericoli che ci stanno dinanzi. Abbiamo innanzi tutto lo strumento costituito dalla nostra unità, dalla viva, operosa, efficace unità della <span about="https://w3id.org/moro/enoam/data/131030/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Un bene, cari amici, indispensabile, perché senza l’unità della <span about="https://w3id.org/moro/enoam/data/131030/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è escluso che noi possiamo fronteggiare le difficoltà del momento presente. Una unità, direi, proprio consapevole della sua necessità; non una unità indifferenziata, un’unità di rinuncia alla discussione. No, questa non sarebbe una unità degna della <span about="https://w3id.org/moro/enoam/data/131030/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché non sarebbe unità di un organismo tanto vivo quanto deve essere per affrontare le difficoltà del Paese. Ma una unità che scaturisce dalle diversità, che le diversità compone con senso di responsabilità, di misura, di amicizia, per fare a un certo punto della <span about="https://w3id.org/moro/enoam/data/131030/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> uno strumento unito nella lotta, uno strumento che abbia chiari gli obiettivi da conseguire, uno strumento, cioè, nel quale sussistano divergenze di metodo e di applicazione, ma non divergenza intorno ai principii e alle mete che devono essere perseguite.</p><p class="paragraph" data-counter="17" id="p-17">Per questa unità noi abbiamo lavorato; quest’unità abbiamo cercato, con l’aiuto di tutti gli amici, di far riemergere dopo il Congresso di <span about="https://w3id.org/moro/enoam/data/131030/v1/mention-50" class="mention place" id="mention-50" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, cioè dopo il momento naturale della differenziazione: quest’unità abbiamo creato con la Direzione unitaria, quale strumento di azione unitaria della <span about="https://w3id.org/moro/enoam/data/131030/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E credo che domani daremo un’altra prova della feconda unità della <span about="https://w3id.org/moro/enoam/data/131030/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="18" id="p-18">Quindi la prima nostra richiesta si rivolge a noi stessi. Consapevoli delle difficoltà del momento; chiediamo a noi stessi di essere forti, e per essere forti chiediamo a noi stessi di essere uniti, di rinunciare a quel tanto di personale, di marginale, di umano se volete, che in qualche momento può dividerci, per raccoglierci intorno alle cose essenziali, alla consapevolezza della nostra funzione.</p><p class="paragraph" data-counter="19" id="p-19">E agli altri chiediamo, se non altro, comprensione per la <span about="https://w3id.org/moro/enoam/data/131030/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. A tutti coloro che hanno a cuore l’avvenire democratico del nostro Paese, a tutti coloro che vogliono difendere – quale che sia la loro particolare intuizione – la libertà e la giustizia in Italia, come si è fatto in questi anni e come si deve ancora fare, pur tenendo conto dei mutamenti che il cammino della storia porta nella realtà sociale e politica del Paese, a tutti coloro che hanno a cuore le sorti della democrazia in Italia chiediamo almeno comprensione per i compiti pesanti che – non nel proprio particolare interesse di partito, ma nell’interesse generale del Paese e della democrazia italiana – il nostro partito si è assunto ancora una volta, adempiendo al suo dovere più che esercitare un suo diritto. Sono diritti veramente pesanti, di cui qualche volta si vorrebbe rinunciare all’esercizio. Ma ai doveri indeclinabili che derivano dalla natura e dalla forza di un partito come il nostro, non si può rinunciare.</p><p class="paragraph" data-counter="20" id="p-20">Ed allora, in definitiva, in rapporto a questa situazione, alle difficoltà, alle necessità del momento, chiediamo a noi stessi, amici, senso profondo dell’unità, chiarezza nei programmi, chiarezza nell’indicazione delle mete ideali verso le quali ci muoviamo; chiediamo a noi stessi quello stato di tensione ideale che faccia della <span about="https://w3id.org/moro/enoam/data/131030/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> una grande forza non soltanto nella difesa – anche se la difesa in qualche modo è necessaria – ma nell’attacco, per allargare e garantire l’area democratica del nostro Paese.</p><ol id="curatorNotes"><li about="https://w3id.org/moro/enoam/data/131030/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Paolo Bonomi (1910-1985), fondatore e presidente della Confederazione nazionale dei coltivatori diretti, e deputato della Dc (1948-1983). <a href="#curatornote-ref-1">↑</a></li><li about="https://w3id.org/moro/enoam/data/131030/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla sua partecipazione al XIII Congresso della Coltivatori diretti del 22-23 aprile 1959. Il testo del discorso è riportato nel presente volume. <a href="#curatornote-ref-2">↑</a></li><li about="https://w3id.org/moro/enoam/data/131030/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-3">↑</a></li><li about="https://w3id.org/moro/enoam/data/131030/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Antonio Segni (1891-1972), presidente del Consiglio. <a href="#curatornote-ref-4">↑</a></li><li about="https://w3id.org/moro/enoam/data/131030/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Segni II (15 febbraio 1959 - 24 marzo 1960), monocolore Dc con l’appoggio esterno di Pli, monarchici, Msi. <a href="#curatornote-ref-5">↑</a></li><li about="https://w3id.org/moro/enoam/data/131030/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama in particolare il Governo Fanfani II (1 luglio 1958 - 14 febbraio 1959), basato sulla coalizione Dc-Psdi e sull’astensione del Pri sul voto di fiducia. <a href="#curatornote-ref-6">↑</a></li></ol></body></html>