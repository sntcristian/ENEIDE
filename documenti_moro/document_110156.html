<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.156" name="dcterms.relation"/><meta content="10.48678/unibo/aldomoro1.1.0.156" name="dcterms.identifier"/><meta content="Moro, Aldo, La sconfitta delle destre, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La sconfitta delle destre</title>
<div id="mentionMeta"><meta about="https://w3id.org/moro/enoam/data/domenico-bartoli" typeof="foaf:Person"/><meta about="https://w3id.org/moro/enoam/data/domenico-bartoli" content="Domenico Bartoli" property="rdfs:label"/><meta about="https://w3id.org/moro/enoam/data/domenico-bartoli" property="owl:sameAs" resource="http://www.wikidata.org/entity/Q12951532"/><meta about="https://w3id.org/moro/enoam/data/domenico-bartoli" content="Bartoli, Domenico" property="skos:prefLabel"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>
<div id="referenceMeta">
<meta about="https://w3id.org/moro/enoam/data/l-barbaro-d-bartoli-la-sconfitta-delle-destre-1945" typeof="fabio:Expression"/><meta about="https://w3id.org/moro/enoam/data/l-barbaro-d-bartoli-la-sconfitta-delle-destre-1945" content="L. Barbaro [D. Bartoli], La sconfitta delle destre, in Domenica, a. II, n. 5, 4 febbraio 1945, pp. 1 e 8." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>La sconfitta delle destre</h1><p class="paragraph" data-counter="1" id="p-1">Con questo titolo <span about="https://w3id.org/moro/enoam/data/110156/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/domenico-bartoli" typeof="deo:Reference">Lorenzo Barbaro</span><sup><a href="#curatornote-1" id="curatornote-ref-1">[1]</a></sup> in un numero di <em>Domenica </em>delinea, tra osservazioni interessanti e vive, gli svolgimenti della storia che viviamo<sup><a href="#curatornote-2" id="curatornote-ref-2">[2]</a></sup>. Le destre escono dunque sconfitte da questa guerra rivoluzionaria; sconfitte nella loro espressione estrema e mostruosa, i regimi totalitari che hanno insanguinato, per difesa di privilegi di caste o di persone, l’<span about="https://w3id.org/moro/enoam/data/110156/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>; sconfitte, di più, nelle forme equilibrate e libertarie che esse hanno pure assunto e che han dato, da parte loro, contributi notevoli alla lotta contro le mistiche totalitarie. C’è un nuovo mondo che sorge con fascino invincibile. C’è un ritmo veloce inarrestabile nel corso degli eventi che sospingono verso nuove esperienze democratiche destinate a mutare l’aspetto del mondo. Questa attesa del nuovo, questa, vorremmo dire, fatalità del nuovo, è come una diana che squilla per ringiovanire la vita e dare ad essa la letizia di una speranza ineffabile. Anche il sangue ch’è stato sparso e si sparge tuttora su questa terra desolata sembra riscattato dalla promessa di un totale rinnovamento. La sinistra è in marcia. Niente la fermerà.</p><p class="paragraph" data-counter="2" id="p-2">Abbiamo già così una mistica della sinistra. Libertà, eguaglianza democratica, affrancazione dal bisogno diventano contenuto di una fede che richiede e giustifica tutte le dedizioni. Chi conosce lo slancio generoso di molti se non di tutti i sostenitori della causa di una democrazia estrema e radicale, può rendersi conto e deve dare atto di questa fiamma di giovanile entusiasmo che brucia e sospinge. Sono stati d’animo del nostro tempo, che è onesto e prudente riconoscere. In un certo senso, anzi, riconoscerli fa piacere come un inatteso ritrovare intatta la vita dopo una grande prova in un fervore di propositi e di azioni che sembrava, invece, impossibile. Ritrovare della gente giovane in un mondo così vecchio e stanco, fa, sì, veramente piacere.</p><p class="paragraph" data-counter="3" id="p-3">Se si potesse aver fiducia in questa ventata di giovinezza! Se potesse bastare davvero questa fede, questo fresco ed ingenuo entusiasmo! Se potesse bastare dell’ottimismo nella vita…</p><p class="paragraph" data-counter="4" id="p-4">Noi non vogliamo frenare queste fervide energie, ché sarebbe come privare la vita di una estrema risorsa. Ma vorremmo dare ad esse una misura, una serenità, un senso del concreto, un sano pessimismo, in una parola, i quali, indicando con chiarezza la meta e commisurando ad essa le forze da impiegare, impediscano che questo ardore finisca, come un vano gioco, nel nulla. In questo senso le destre, come consapevolezza storica, come visione realistica della vita umana, come misura vigile contro le tentazioni dell’entusiasmo, non possono e non debbono essere sconfitte. Esse costituiscono un contrappeso del quale non si può fare a meno. Destre, intendiamoci, non come concreti indirizzi politico-sociali, ma come temperamento di tatto, di prudenza, di misura, di chiarezza. Di chiarezza soprattutto.</p><p class="paragraph" data-counter="5" id="p-5">Perché sono ancora aperte e fanno male le ferite che ci sono state inferte dalle mistiche politiche, le quali hanno sempre buon gioco con le folle e soprattutto con le folle esasperate che accettano, per vivere, qualunque promessa di redenzione. Di redenzioni invece ce n’è una sola e passa per vie difficili e tortuose e richiede, per verificarsi, un estremo impegno che sconvolge tutta la vita. Una redenzione che riconosce doveri, prima di accampare diritti, per potere accampare diritti.</p><p class="paragraph" data-counter="6" id="p-6">Noi, che siamo di destra limitatamente a questa serena e realistica considerazione, non possiamo dimenticare che il più grande nemico della libertà è la libertà, il più grande ostacolo all’eguaglianza l’egoismo, il più irriducibile avversario dell’uomo l’uomo stesso.</p><p class="paragraph" data-counter="7" id="p-7">Si tratta di debellare, prima che i privilegi altrui, quelli che noi abbiamo accordati a noi stessi, quelli che ci proponiamo sin d’ora d’accordarci, rivolgendo a nostro profitto una libertà che dev’essere di tutti e in tutti eguale.</p><p class="paragraph" data-counter="8" id="p-8">L’entusiasmo ingenuo può portarci molto lontano dalla meta che ci sollecita. E se tutto si risolvesse in parole, in altre parole ancora? E se tutto volesse dire un mostruoso avvolgimento dell’uomo in se stesso, una inutile celebrazione della libertà per la libertà, della democrazia per la democrazia senza alcun reale contenuto di valori umani? Il pericolo è più grave di quanto sembri. Anche le parole hanno un fascino; anche esse possono destare una fede ingenua e vuota che dimentichi l’insuperabile dolore della vita. La nostra esperienza storica non sarà mai un paradiso terrestre; il nostro non sarà mai il migliore dei mondi possibili.</p><p class="paragraph" data-counter="9" id="p-9">Noi lavoriamo, sì, per questo, per vincere il male e il dolore, per debellare l’ingiustizia, per stabilire la libertà. Ma sappiamo quanto queste mete siano lontane, come non possano essere mai pienamente raggiunte. Per non incorrere in una delusione, abbiamo una riserva di pessimismo.</p><p class="paragraph" data-counter="10" id="p-10">Questa prudenza, questa volontà di chiarezza, questo rifiuto di essere travolti dal mistico invito di belle parole che promettono tutto, non vogliono, no, fermare la sinistra. La sinistra ha già vinto nel profondo delle nostre coscienze di uomini onesti che vogliono cambiare in meglio la storia. No, questa riserva vuol solo correggere gli estremismi inutili; evitare la follia dell’inesperienza, ovviare il rischio di un cambiamento totale che non cambia nulla. Per evitare, così, altro dolore, altre delusioni, altra stanchezza ad un mondo già tanto provato e tanto deluso.</p><p>Mr.</p><ol id="curatorNotes"><li about="https://w3id.org/moro/enoam/data/110156/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Lorenzo Barbaro, pseudonimo di Domenico Bartoli (1912-1989), giornalista e saggista italiano. <a href="#curatornote-ref-1">↑</a></li><li about="https://w3id.org/moro/enoam/data/110156/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110156/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/l-barbaro-d-bartoli-la-sconfitta-delle-destre-1945" typeof="biro:BibliographicReference">L. Barbaro [D. Bartoli], <em>La sconfitta delle destre</em>, in <em>Domenica</em>, a. II, n. 5, 4 febbraio 1945, pp. 1 e 8.</span> <a href="#curatornote-ref-2">↑</a></li></ol></body></html>