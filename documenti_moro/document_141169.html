<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.169" name="dcterms.relation"/><meta content="10.48678/unibo/aldomoro1.4.1.169" name="dcterms.identifier"/><meta content="Moro, Aldo, [Dichiarazioni all’arrivo nella Repubblica Democratica del Congo-Kinshasa], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.169." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Dichiarazioni all’arrivo nellaRepubblica Democratica del Congo-Kinshasa]</title>
<div id="mentionMeta"><meta about="https://w3id.org/moro/enoam/data/kinshasa" typeof="dcterms:Location"/><meta about="https://w3id.org/moro/enoam/data/kinshasa" content="Kinshasa" property="rdfs:label"/><meta about="https://w3id.org/moro/enoam/data/kinshasa" property="owl:sameAs" resource="http://www.wikidata.org/entity/Q3838"/><meta about="https://w3id.org/moro/enoam/data/repubblica-democratica-del-congo" typeof="dcterms:Location"/><meta about="https://w3id.org/moro/enoam/data/repubblica-democratica-del-congo" content="Repubblica Democratica del Congo" property="rdfs:label"/><meta about="https://w3id.org/moro/enoam/data/repubblica-democratica-del-congo" property="owl:sameAs" resource="http://www.wikidata.org/entity/Q974"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/batwanyele-losembe" typeof="foaf:Person"/><meta about="https://w3id.org/moro/enoam/data/batwanyele-losembe" content="Batwanyele Losembe" property="rdfs:label"/><meta about="https://w3id.org/moro/enoam/data/batwanyele-losembe" content="Losembe, Batwanyele" property="skos:prefLabel"/><meta about="https://w3id.org/moro/enoam/data/africa-occidentale" typeof="dcterms:Location"/><meta about="https://w3id.org/moro/enoam/data/africa-occidentale" content="Africa Occidentale" property="rdfs:label"/><meta about="https://w3id.org/moro/enoam/data/africa-occidentale" property="owl:sameAs" resource="http://www.wikidata.org/entity/Q4412"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/africa-centrale" typeof="dcterms:Location"/><meta about="https://w3id.org/moro/enoam/data/africa-centrale" content="Africa Centrale" property="rdfs:label"/><meta about="https://w3id.org/moro/enoam/data/africa-centrale" property="owl:sameAs" resource="http://www.wikidata.org/entity/Q27433"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Dichiarazioni all’arrivo nella Repubblica Democratica del Congo-Kinshasa]</h1><p class="paragraph" data-counter="1" id="p-1">Questo mio viaggio, il primo che un Ministro degli Affari Esteri italiano compie a <span about="https://w3id.org/moro/enoam/data/141169/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/kinshasa" typeof="deo:Reference">Kinshasa</span>, vuole essere il più solenne riconoscimento del felice stato delle relazioni tra l’<span about="https://w3id.org/moro/enoam/data/141169/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la <span about="https://w3id.org/moro/enoam/data/141169/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/repubblica-democratica-del-congo" typeof="deo:Reference">Repubblica Democratica del Congo</span>.</p><p class="paragraph" data-counter="2" id="p-2">L’amicizia tra i nostri due popoli è infatti divenuta sempre più stretta ed operante in questo ultimo decisivo decennio, durante il quale abbiamo visto la Nazione congolese assurgere, dopo aver superato non poche difficoltà, all’unità e all’indipendenza e assumere un posto di rilievo nella comunità internazionale.</p><p class="paragraph" data-counter="3" id="p-3">L’<span about="https://w3id.org/moro/enoam/data/141169/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha seguito le vicende di quel Paese amico, ed ha tenuto a manifestare nei suoi confronti, specie nei momenti più travagliati, una pronta e amichevole solidarietà. Non meno importante è stato in questi ultimi cinque anni, caratterizzati da una eccezionale crescita dell’economia congolese, il contributo portato dalle imprese italiane, del settore pubblico e privato, o dai nostri esperti civili e militari alla grandiosa opera di costruzione nazionale attualmente in atto in <span about="https://w3id.org/moro/enoam/data/141169/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/repubblica-democratica-del-congo" typeof="deo:Reference">Congo</span>.</p><p class="paragraph" data-counter="4" id="p-4">Voglio augurarmi che anche nel futuro il lavoro e la tecnica italiane [<em>sic</em>] continueranno ad essere associate allo sviluppo di questo suo grande Paese a cui il Governo italiano guarda con molto interesse non solo come ad una valida controparte per sempre più fruttuosi scambi commerciali e per una sempre più intensa cooperazione tecnica, scientifica ed economica ma soprattutto come ad un importante ed influente interlocutore nelle grandi questioni africane ed internazionali.</p><p class="paragraph" data-counter="5" id="p-5">Nel corso del mio soggiorno in questa vostra bella e fiorente capitale compiremo, insieme a <span about="https://w3id.org/moro/enoam/data/141169/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/batwanyele-losembe" typeof="deo:Reference">Lei</span> e alle altre Autorità di Governo, un approfondito esame dei vari argomenti di carattere bilaterale e procederemo ad un approfondito giro di orizzonte delle maggiori questioni dell’attualità mondiale, con particolare riferimento a quegli aspetti che rivestono un interesse per i due paesi.</p><p class="paragraph" data-counter="6" id="p-6">Mentre non dubito che i risultati di questi nostri incontri non mancheranno di aprire nuove prospettive per un ulteriore rilancio della collaborazione tra l’<span about="https://w3id.org/moro/enoam/data/141169/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141169/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/repubblica-democratica-del-congo" typeof="deo:Reference">Congo</span> in tutti i campi, non è con minore aspettativa che mi accingo a prendere contatto con la realtà di questo Suo dinamico Paese, il quale viene considerato come un immenso cantiere, pulsante di opere e di iniziative.</p><p class="paragraph" data-counter="7" id="p-7">Col cortese consenso delle autorità congolesi presiederò qui una riunione di tutti gli ambasciatori italiani nei Paesi dell’<span about="https://w3id.org/moro/enoam/data/141169/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/africa-occidentale" typeof="deo:Reference">Africa Occidentale</span> e <span about="https://w3id.org/moro/enoam/data/141169/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/africa-centrale" typeof="deo:Reference">Centrale</span>. Si tratta di un convegno importante, destinato a passare in rassegna globalmente i rapporti tra l’<span about="https://w3id.org/moro/enoam/data/141169/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’<span about="https://w3id.org/moro/enoam/data/141169/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> sul terreno politico, economico, finanziario, al fine di trarne anche i necessari orientamenti per una sempre più stretta cooperazione tra il nostro Paese e quelli del vostro continente. È questo infatti il fermo intendimento del mio Paese, e la mia visita qui ne è la più chiara indicazione.</p></body></html>