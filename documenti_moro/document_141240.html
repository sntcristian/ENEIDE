<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.240" name="dcterms.relation"/><meta content="10.48678/unibo/aldomoro1.4.1.240" name="dcterms.identifier"/><meta content='Moro, Aldo, [Intervento al vertice dei "Dieci" di Bruxelles], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.240.' name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervento al vertice dei "Dieci" di Bruxelles]</title>
<div id="mentionMeta"><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/l-aia" typeof="dcterms:Location"/><meta about="https://w3id.org/moro/enoam/data/l-aia" content="L'Aja" property="rdfs:label"/><meta about="https://w3id.org/moro/enoam/data/l-aia" property="owl:sameAs" resource="http://www.wikidata.org/entity/Q36600"/><meta about="https://w3id.org/moro/enoam/data/parigi" typeof="dcterms:Location"/><meta about="https://w3id.org/moro/enoam/data/parigi" content="Parigi" property="rdfs:label"/><meta about="https://w3id.org/moro/enoam/data/parigi" property="owl:sameAs" resource="http://www.wikidata.org/entity/Q90"/><meta about="https://w3id.org/moro/enoam/data/georges-pompidou" typeof="foaf:Person"/><meta about="https://w3id.org/moro/enoam/data/georges-pompidou" content="Georges Pompidou" property="rdfs:label"/><meta about="https://w3id.org/moro/enoam/data/georges-pompidou" property="owl:sameAs" resource="http://www.wikidata.org/entity/Q2185"/><meta about="https://w3id.org/moro/enoam/data/georges-pompidou" content="Pompidou, Georges" property="skos:prefLabel"/><meta about="https://w3id.org/moro/enoam/data/franco-maria-malfatti" typeof="foaf:Person"/><meta about="https://w3id.org/moro/enoam/data/franco-maria-malfatti" content="Franco Maria Malfatti" property="rdfs:label"/><meta about="https://w3id.org/moro/enoam/data/franco-maria-malfatti" property="owl:sameAs" resource="http://www.wikidata.org/entity/Q469478"/><meta about="https://w3id.org/moro/enoam/data/franco-maria-malfatti" content="Malfatti, Franco Maria" property="skos:prefLabel"/><meta about="https://w3id.org/moro/enoam/data/malta" typeof="dcterms:Location"/><meta about="https://w3id.org/moro/enoam/data/malta" content="Malta" property="rdfs:label"/><meta about="https://w3id.org/moro/enoam/data/malta" property="owl:sameAs" resource="http://www.wikidata.org/entity/Q233"/><meta about="https://w3id.org/moro/enoam/data/banca-europea-degli-investimenti" typeof="foaf:Organization"/><meta about="https://w3id.org/moro/enoam/data/banca-europea-degli-investimenti" content="Banca europea per gli investimenti" property="rdfs:label"/><meta about="https://w3id.org/moro/enoam/data/banca-europea-degli-investimenti" property="owl:sameAs" resource="http://www.wikidata.org/entity/Q192247"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervento al vertice dei "Dieci" di Bruxelles]</h1><p class="paragraph" data-counter="1" id="p-1">[…] Il ministro degli esteri italiano on. Moro è intervenuto sui tre argomenti in discussione. A proposito dell’unione economica e monetaria egli ha sostenuto che è necessario «un adeguato parallelismo tra l’aspetto monetario e l’aspetto economico del processo di unificazione».</p><p class="paragraph" data-counter="2" id="p-2">«È indispensabile – ha detto il ministro – un serio impegno per portare avanti la politica di integrazione al fine di raggiungere un più elevato grado di omogeneità delle singole economie comunitarie. Ove ciò non avvenga alcuni paesi della <span about="https://w3id.org/moro/enoam/data/141240/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-1" id="curatornote-ref-1">[1]</a></sup>, come l’<span about="https://w3id.org/moro/enoam/data/141240/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, che si trovano in posizione periferica rispetto al nucleo industriale dell’<span about="https://w3id.org/moro/enoam/data/141240/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, rischierebbero di dover subire passivamente, in assenza di adeguate politiche economiche comunitarie, un arresto del processo di sviluppo della loro economia soprattutto nelle zone più arretrate».</p><p class="paragraph" data-counter="3" id="p-3">Secondo l’on. Moro, senza tale equilibrio ci si dovrebbe rassegnare a mantenere le popolazioni delle regioni meno sviluppate ad un più basso tenore di vita e ad accettare che tali zone si spopolino a favore di aree più sviluppate. Ecco anche perché lo sviluppo economico della <span about="https://w3id.org/moro/enoam/data/141240/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> deve avvenire, per il governo italiano, in un contesto sociale che ne rappresenti l’indispensabile completamento.</p><p class="paragraph" data-counter="4" id="p-4">Riferendosi ai problemi istituzionali, il ministro Moro ha affermato che il vertice dell’<span about="https://w3id.org/moro/enoam/data/141240/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/l-aia" typeof="deo:Reference">Aja</span><sup><a href="#curatornote-2" id="curatornote-ref-2">[2]</a></sup> si è tenuto all’insegna dell’ampliamento della <span about="https://w3id.org/moro/enoam/data/141240/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>; il prossimo, quello di <span about="https://w3id.org/moro/enoam/data/141240/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/parigi" typeof="deo:Reference">Parigi</span>, se vorrà rappresentare anch’esso una tappa risolutiva nel cammino dell’unità europea, dovrà proporsi il compito di tracciare le grandi linee della futura costruzione europea.</p><p class="paragraph" data-counter="5" id="p-5">Il capo della delegazione italiana ha accennato ai ministri europei (ai ministri, cioè, che, come ha proposto il presidente francese <span about="https://w3id.org/moro/enoam/data/141240/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/georges-pompidou" typeof="deo:Reference">Pompidou</span><sup><a href="#curatornote-3" id="curatornote-ref-3">[3]</a></sup>, dovrebbero costituire l’embrione di un futuro governo europeo), alla scelta che si dovrà fare tra confederazione e federazione di stati, ai poteri che dovranno essere conferiti al parlamento europeo.</p><p class="paragraph" data-counter="6" id="p-6">Sul terzo argomento – i rapporti tra la <span about="https://w3id.org/moro/enoam/data/141240/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span> e il resto del mondo – l’on. Moro ha sottolineato che sarà innanzitutto necessario preparare i negoziati multilaterali previsti per il 1973. A suo parere, i «dieci» devono considerare i loro interessi economici sempre su un piano triangolare, cioè nei confronti di paesi industrializzati, di quelli a commercio di stato e di quelli in via di sviluppo. «Gli avvenimenti attuali – ha concluso il ministro Moro – spingono in questa direzione e premono affinché non manchi una posizione europea nella ricerca di un nuovo assetto internazionale».</p><p class="paragraph" data-counter="7" id="p-7">Dopo l’incontro preparatorio che ha dato il via al vertice europeo, i soli ministri degli Esteri dei Sei si sono ritrovati per l’esame di una serie di questioni, delle quali due di maggior rilievo: le misure proposte dalla commissione <span about="https://w3id.org/moro/enoam/data/141240/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Malfatti</span><sup><a href="#curatornote-4" id="curatornote-ref-4">[4]</a></sup> per il rilancio dell’Unione economica e monetaria, e la richiesta del governo maltese di estendere l’accordo di associazione, per il momento limitato agli aspetti commerciali, anche all’assistenza tecnica e finanziaria.</p><p class="paragraph" data-counter="8" id="p-8">Sul primo punto ogni decisione è stata rinviata in attesa che i ministri finanziari, che si riuniranno il 6 marzo a Bruxelles, approfondiscano i termini del problema. Dopo di che, il consiglio comunitario delibererà definitivamente nella sessione prevista il 20 marzo.</p><p class="paragraph" data-counter="9" id="p-9">Il ministro Moro ha annunciato che l’insieme delle proposte della commissione europea sono attualmente allo studio del governo italiano. Egli ha ancora una volta ribadito l’esigenza di rispettare un rigoroso parallelismo tra la realizzazione dell’Unione economica e monetaria nelle sue varie tappe e l’attuazione delle politiche regionali e delle strutture.</p><p class="paragraph" data-counter="10" id="p-10">L’on. Moro ha precisato che questo intervento «parallelo» si può articolare per il momento sia approvando la creazione di un fondo di sviluppo regionale sia utilizzando, già a partire da quest’anno, il fondo per talune azioni di promozione regionale. L’obiettivo di queste azioni parallele deve essere, secondo Moro, di equilibrare meglio i diversi livelli di sviluppo delle regioni della comunità, garantendo nel contempo il miglioramento delle condizioni sociali delle popolazioni che vivono nelle aree economicamente più arretrate.</p><p class="paragraph" data-counter="11" id="p-11">A proposito di <span about="https://w3id.org/moro/enoam/data/141240/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/malta" typeof="deo:Reference">Malta</span>, il trattato di associazione esistente è limitato agli aspetti commerciali. Per estendere la validità anche agli aspetti tecnici e finanziari il Consiglio dei ministri della <span about="https://w3id.org/moro/enoam/data/141240/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> si trova di fronte ad un ostacolo di natura giuridica. Tuttavia, accogliendo la richiesta del ministro Moro, il problema è stato preso in considerazione, e quindi, nel consiglio di associazione <span about="https://w3id.org/moro/enoam/data/141240/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span>-<span about="https://w3id.org/moro/enoam/data/141240/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/malta" typeof="deo:Reference">Malta</span> sarà inserito il problema dello sviluppo industriale dell’isola.</p><p class="paragraph" data-counter="12" id="p-12">Il ministro Moro è intervenuto due volte nella discussione, sostenendo che la comunità deve mostrare un atteggiamento aperto e manifestare concretamente la sua volontà di corrispondere, almeno parzialmente, o gradualmente, alle richieste maltesi. Il capo della delegazione italiana si è detto convinto che con una comune volontà politica si possono superare le preclusioni giuridiche all’avvio di una cooperazione economica con <span about="https://w3id.org/moro/enoam/data/141240/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/malta" typeof="deo:Reference">Malta</span> attraverso soluzioni pragmatiche. L’on. Moro ha suggerito che la <span about="https://w3id.org/moro/enoam/data/141240/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> prenda fin d’ora l’impegno di estendere il contenuto dell’accordo di associazione alla cooperazione economico-finanziaria e che, per l’immediato, studi la possibilità e le modalità di intervento della <span about="https://w3id.org/moro/enoam/data/141240/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/banca-europea-degli-investimenti" typeof="deo:Reference">Banca europea per gli investimenti</span> (Bei).</p><p class="paragraph" data-counter="13" id="p-13">Il ministro ha messo l’accento sulla situazione particolare dell’isola che «si trova nell’ambito occidentale e vuole restarci». Egli ha concluso raccomandando sollecitudine nei confronti di <span about="https://w3id.org/moro/enoam/data/141240/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/malta" typeof="deo:Reference">Malta</span>. «Una risposta elusiva da parte della comunità sarebbe pericolosa – egli ha detto – e faccio quindi appello affinché il Consiglio dia una risposta chiara, positiva e non dilatoria».</p><ol id="curatorNotes"><li about="https://w3id.org/moro/enoam/data/141240/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti] <a href="#curatornote-ref-1">↑</a></li><li about="https://w3id.org/moro/enoam/data/141240/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla conferenza al vertice prevista all’Aja per il 1° e il 2 dicembre 1969. <a href="#curatornote-ref-2">↑</a></li><li about="https://w3id.org/moro/enoam/data/141240/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Georges Pompidou (1911-1974), esponente politico dell’Udr, dal 1969 era presidente della Repubblica di Francia.  <a href="#curatornote-ref-3">↑</a></li><li about="https://w3id.org/moro/enoam/data/141240/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Franco Maria Malfatti (1927-1991), giornalista ed esponente politico della Democrazia cristiana, dal 1° luglio 1970 era presidente della Commissione europea. <a href="#curatornote-ref-4">↑</a></li></ol></body></html>