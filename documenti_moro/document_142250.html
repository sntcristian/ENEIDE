<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.250" name="dcterms.relation"/><meta content="10.48678/unibo/aldomoro1.4.2.250" name="dcterms.identifier"/><meta content="Moro, Aldo, [Il ‘68 e i suoi riflessi sulla politica italiana], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.250." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Il ‘68 e i suoi riflessi sulla politica
      italiana]</title>
<div id="mentionMeta"><meta about="https://w3id.org/moro/enoam/data/fernando-tambroni" typeof="foaf:Person"/><meta about="https://w3id.org/moro/enoam/data/fernando-tambroni" content="Fernando Tambroni" property="rdfs:label"/><meta about="https://w3id.org/moro/enoam/data/fernando-tambroni" property="owl:sameAs" resource="http://www.wikidata.org/entity/Q314004"/><meta about="https://w3id.org/moro/enoam/data/fernando-tambroni" content="fernando-tambroni-armaroli" property="wdt:P1986"/><meta about="https://w3id.org/moro/enoam/data/fernando-tambroni" content="Tambroni, Fernando" property="skos:prefLabel"/><meta about="https://w3id.org/moro/enoam/data/giorgio-amendola" typeof="foaf:Person"/><meta about="https://w3id.org/moro/enoam/data/giorgio-amendola" content="Giorgio Amendola" property="rdfs:label"/><meta about="https://w3id.org/moro/enoam/data/giorgio-amendola" property="owl:sameAs" resource="http://www.wikidata.org/entity/Q939831"/><meta about="https://w3id.org/moro/enoam/data/giorgio-amendola" content="giorgio-amendola" property="wdt:P1986"/><meta about="https://w3id.org/moro/enoam/data/giorgio-amendola" content="Amendola, Giorgio" property="skos:prefLabel"/><meta about="https://w3id.org/moro/enoam/data/claudio-petruccioli" typeof="foaf:Person"/><meta about="https://w3id.org/moro/enoam/data/claudio-petruccioli" content="Claudio Petruccioli" property="rdfs:label"/><meta about="https://w3id.org/moro/enoam/data/claudio-petruccioli" property="owl:sameAs" resource="http://www.wikidata.org/entity/Q3680181"/><meta about="https://w3id.org/moro/enoam/data/claudio-petruccioli" content="Petruccioli, Claudio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="DC" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1> [Il ‘68 e i suoi riflessi sulla politica
      italiana]</h1><p class="paragraph" data-counter="1" id="p-1">Vi è stato qualche giorno
      fa, sull’<em>Unità</em> un dibattito a due voci, tra <span about="https://w3id.org/moro/enoam/data/142250/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span><sup><a href="#curatornote-1" id="curatornote-ref-1">[1]</a></sup> cioè e
      <span about="https://w3id.org/moro/enoam/data/142250/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/claudio-petruccioli" typeof="deo:Reference">Petruccioli</span><sup><a href="#curatornote-2" id="curatornote-ref-2">[2]</a></sup>,
      sul significato delle vicende del 1968 e sui loro riflessi nella politica
      italiana<sup><a href="#curatornote-3" id="curatornote-ref-3">[3]</a></sup>.
      Le posizioni dei due autorevoli esponenti comunisti non sono divergenti ma
      neppure identiche. Esse hanno cioè delle interessanti accentuazioni
      nel senso di una punta di differenza e di prudenza in <span about="https://w3id.org/moro/enoam/data/142250/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span>, di una
      maggiore fiducia ed apertura in <span about="https://w3id.org/moro/enoam/data/142250/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/claudio-petruccioli" typeof="deo:Reference">Petruccioli</span>. E ciò è
      comprensibile per la diversità dei temperamenti e per la maggiore o
      minore partecipazione personale (e passione) agli avvenimenti dei quali si
      intende dare una valutazione. <span about="https://w3id.org/moro/enoam/data/142250/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span> ritiene che si possa riportare
      già all’inizio degli anni ‘60 con particolare
      riferimento a quanto accadde in occasione della costituzione del Governo
      <span about="https://w3id.org/moro/enoam/data/142250/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/fernando-tambroni" typeof="deo:Reference">Tambroni</span><sup><a href="#curatornote-4" id="curatornote-ref-4">[4]</a></sup>,
      una profonda carica innovatrice e liberatrice con la conseguenza di
      destabilizzare il blocco di maggioranza. </p><p class="paragraph" data-counter="2" id="p-2">Certo si può rilevare
      che dopo gli anni ‘50 l’opposizione di sinistra, sconfitta
      duramente nel ‘48 cominciò a riprendersi, a riorganizzarsi, a
      divenire più incisiva. Ciò dimostra la vitalità,
      innegabile, di quella opposizione, le sue radici profonde, la sua
      capacità di influenzare il Paese anche non manovrando le leve del
      Governo, ma invece altre, nelle quali pure si esprime un potere reale,
      benché diverso. Mi sia consentito dire che la maggioranza di allora
      rispettò, come era suo dovere, l’opposizione nella sua
      rinnovata iniziativa, naturalmente vi resistette con efficacia, con
      intelligenza e tempestività trasse indicazioni ed identificò
      impulsi nei quali si manifestavano le esigenze emergenti dal Paese. Tra
      queste risposte date in aderenza alla realtà, e per dominare con
      intelligenza gli avvenimenti vi fu, in primo luogo, la politica di
      centro-sinistra, della quale si può discutere sia in termini di
      efficacia sia per quanto riguarda la differenziazione, nella valutazione e
      nel rapporto, tra socialisti e comunisti, ma del quale non si può
      negare il significato politicamente avanzato e d’allargamento verso
      sinistra dell’area del potere, così come esso si esercitò
      nella gestione del Governo. Mi sia consentito di rettificare, ed anche
      alla luce delle considerazioni che ho fatto or ora, il rilievo critico di
      <span about="https://w3id.org/moro/enoam/data/142250/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span> circa la scelta a destra che la <span about="https://w3id.org/moro/enoam/data/142250/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> avrebbe fatto dando il via
      all’esperienza <span about="https://w3id.org/moro/enoam/data/142250/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/fernando-tambroni" typeof="deo:Reference">Tambroni</span>, bloccata dall’indomabile ripresa
      delle forze democratiche del Paese. I fatti sono intricati e le
      circostanze in parte oscure, ma né questo intreccio né questa
      oscurità sono tali da attribuire alla <span about="https://w3id.org/moro/enoam/data/142250/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ed anche alle persone che
      in tale vicenda furono implicate<sup><a href="#curatornote-5" id="curatornote-ref-5">[5]</a></sup>, pur ovviamente con
      possibilità di errori anche gravi, una linea strategica diversa da
      quella che si venne, mano mano, chiarendo e realizzando. Vi fu uno
      sviluppo tattico non bene calcolato (una via tortuosa e pericolosa per
      giungere al centro-sinistra) che fece danno e provocò gravi e
      comprensibili reazioni nel breve tempo nel quale si andò
      tumultuosamente concretando. Non vi fu una scelta di fondo fatta
      sbagliando e prevaricando e poi bloccata dalla pressione di altri. Fu la
      <span about="https://w3id.org/moro/enoam/data/142250/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, come del resto si continua da alcune parti a rimproverarle, ad
      eliminare con la maggiore possibile rapidità un espediente tattico,
      rivelatosi inefficace per il fine perseguito di pervenire,
      all’ampliamento della maggioranza a sinistra, ed un tempo,
      obiettivamente pericoloso. </p><p class="paragraph" data-counter="3" id="p-3">Non si può dunque negare la
      vivacità del Paese, la capacità di iniziativa delle forze
      politiche nel corso degli anni ‘60. Era un fermento che, presente
      nell’uno e nell’altro campo, preparava una svolta. Tutto
      ciò riconosciuto, credo giusto dire che una svolta decisiva vi fu
      davvero con il risveglio delle coscienze, con il fiorire di atteggiamenti
      autonomi, con la contestazione di espressioni del potere e di
      cristallizzazioni politiche, con la riscoperta della società civile,
      con la valorizzazione della diversità dei giovani e del loro diritto
      a contare e cambiare. Questa specie di rivoluzione, di cui sono certamente
      riflessi i fatti operai del ‘69, ebbe il respiro di un fenomeno
      mondiale pur con caratteristiche peculiari nei singoli Paesi. Esso ebbe da
      noi una vibrazione singolare e certo non è passato senza lasciare
      tracce durevoli. Ed anzi non è passato, ma, a dispetto di un certo
      inaridimento e di talune pericolose distorsioni, resta come un modo di
      essere vitale della nostra società ed un fattore di maturazione umana
      e civile che, con rilevanti cambiamenti di stati d’animo e di
      fattori istituzionali, ha dato i suoi frutti ed altri ne darà. Chi
      ebbe qualche parte in quella vicenda, cercando di capire, contenendone nei
      limiti del possibile gli abusi, ma evitando (e come del resto si sarebbe
      potuto?) di estirpare ed inaridire, può fare pacatamente il bilancio,
      per il bene e per il male, di una straordinaria esperienza che ha
      contrassegnato la nostra epoca, dato uno spessore nuovo alla democrazia,
      difeso tutto ed anche la sinistra dal rischio delle cristallizzazioni
      ritardatrici e devianti. Ovviamente, dire queste cose, non significa
      disconoscere i problemi che questo sforzo di spontaneità e di riesame
      ci ha posto e ci pone né comporta indulgenza per abusi, i quali,
      oltre ad essere dannosi, sono anche fuorvianti e contraddicono la profonda
      ragione, l’intelligenza, incompatibile con la banalità, della
      quale è ricco questo momento di storia. Né può esservi
      indulgenza per chi voglia costringere con la forza ad una nuova forma di
      libertà, di convivenza e di consenso. Ha certo ragione <span about="https://w3id.org/moro/enoam/data/142250/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span> nel
      lamentare gli abusi, nel riportare a quelle origini drammatiche vicende
      odierne, a lamentare risposte troppo facili e troppo corrive. In questo
      discriminare il bene dal male, riconoscendo correttamente ciascuno di essi
      per quello che è, c’è un disegno ragionevole che merita
      grande rispetto. Si tratta di guidare le cose, riconoscendone i valori, ma
      insieme evitando che essi tralignino e corrompano. Ma non è sempre
      facile dare una risposta ragionevole, misurata ed appropriata a quello che
      accade, punto per punto. Tutti abbiamo un po’ assecondato e un
      po’ temuto. E nella scuola taluni guasti sono profondi. Ma non era
      certo facile evitare che essi si producessero, salvaguardando il
      significato complessivo del processo di innovazione. Ma certo ora siamo
      più avvertiti e dovremmo essere capaci di un intervento più
      selettivo; ora soprattutto quando alcune acquisizioni appaiono definitive
      e suscettibili di positivi svolgimenti ed alcune deviazioni si presentano
      in tutta la loro gravità e con una autentica forza devastatrice.
      Questo vuol dire che sarebbe irragionevole e vano pensare di tornare
      indietro e bloccare queste forme nuove che arricchiscono la vita. Ma, come
      i due esponenti comunisti correttamente rilevano, vi dev’essere
      accanto alla capacità di valorizzare, quella di incanalare,
      difendendo il bene supremo della libertà da quella esasperazione che
      la compromette, la nega e la rende, in definitiva, impossibile. Spetta ai
      democratici, togliendo spazio e spinta ad ogni iniziativa autoritaria,
      salvaguardare il patrimonio di profonda consapevolezza dei valori umani
      che si è venuto accumulando e che sta a base dei processi di
      liberazione in corso, evitando con giustizia e vigore quegli errori fatali
      per i quali talvolta si blocca un avanzamento civile che appariva
      ineluttabile, dischiudendo la via a momenti oscuri che un più vigile
      controllo di difficili e vitali processi democratici avrebbe potuto
      evitare.</p><ol id="curatorNotes"><li about="https://w3id.org/moro/enoam/data/142250/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giorgio Amendola (1907-1980), politico
          italiano, dirigente di primo piano del Pci, fu membro
          dell’Assemblea costituente e deputato dal 1948 al 1980
          [Dizionario biografico degli italiani, <em>ad vocem</em>]. <a href="#curatornote-ref-1">↑</a></li><li about="https://w3id.org/moro/enoam/data/142250/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Claudio
          Petruccioli (1941), politico e giornalista italiano,
          nel 1975 fu nominato condirettore de <em>l’Unità</em>, di
          cui è stato anche direttore fra il 1981 e il 1982.
          <a href="#curatornote-ref-2">↑</a></li><li about="https://w3id.org/moro/enoam/data/142250/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si tratta
          dell’articolo <em>A dieci anni dal sessantotto</em>, in <em>l’Unità</em>,
          7 marzo 1978. <a href="#curatornote-ref-3">↑</a></li><li about="https://w3id.org/moro/enoam/data/142250/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Fernando
          Tambroni Armaroli (1901-1963), politico italiano, fu deputato per la
          Dc dal 1948. Nel marzo del 1960 costituì, con
          l’appoggio determinante del Movimento sociale italiano, un
          governo monocolore della Dc, che fu duramente criticato
          dall’opinione pubblica e costretto alle dimissioni nel luglio
          dello stesso anno [Dizionario biografico degli italiani, <em>ad vocem</em>].
          <a href="#curatornote-ref-4">↑</a></li><li about="https://w3id.org/moro/enoam/data/142250/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro era
          allora segretario politico della Dc. <a href="#curatornote-ref-5">↑</a></li></ol></body></html>