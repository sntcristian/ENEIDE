<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.147" name="dcterms.relation"/><meta content="10.48678/unibo/aldomoro1.1.0.147" name="dcterms.identifier"/><meta content="Moro, Aldo, Vento del Nord e clima del Sud, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.147." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Vento del Nord e clima del Sud</title>
<div id="mentionMeta"><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/alberto-savinio" typeof="foaf:Person"/><meta about="https://w3id.org/moro/enoam/data/alberto-savinio" content="Alberto Savinio" property="rdfs:label"/><meta about="https://w3id.org/moro/enoam/data/alberto-savinio" property="owl:sameAs" resource="http://www.wikidata.org/entity/Q691973"/><meta about="https://w3id.org/moro/enoam/data/alberto-savinio" content="andrea-de-chirico" property="wdt:P1986"/><meta about="https://w3id.org/moro/enoam/data/alberto-savinio" content="Savinio, Alberto" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/italia-settentrionale" typeof="dcterms:Location"/><meta about="https://w3id.org/moro/enoam/data/italia-settentrionale" content="Nord Italia" property="rdfs:label"/><meta about="https://w3id.org/moro/enoam/data/italia-settentrionale" property="owl:sameAs" resource="http://www.wikidata.org/entity/Q4345530"/><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno d'Italia" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/partito-politico" typeof="foaf:Organization"/><meta about="https://w3id.org/moro/enoam/data/partito-politico" content="Partito politico" property="rdfs:label"/><meta about="https://w3id.org/moro/enoam/data/partito-politico" property="owl:sameAs" resource="http://www.wikidata.org/entity/Q7278"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Vento del Nord e clima del Sud</h1><p class="paragraph" data-counter="1" id="p-1">In alcuni <span about="https://w3id.org/moro/enoam/data/110147/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span>, oggi all’opposizione<sup><sup><a href="#curatornote-1" id="curatornote-ref-1">[1]</a></sup></sup>, ritorna insistente il motivo di un intervento dell’<span about="https://w3id.org/moro/enoam/data/110147/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> del <span about="https://w3id.org/moro/enoam/data/110147/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/italia-settentrionale" typeof="deo:Reference">Nord</span>, per risolvere finalmente gli aggrovigliati problemi della nostra politica. La funzione decisamente chiarificatrice, che, alcuni mesi or sono, si attribuiva alla liberazione di <span about="https://w3id.org/moro/enoam/data/110147/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, si è inclini ora a riconoscere alla liberazione di <span about="https://w3id.org/moro/enoam/data/110147/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>. <span about="https://w3id.org/moro/enoam/data/110147/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> cioè dirà per tutti gl’Italiani, la parola decisiva.</p><p class="paragraph" data-counter="2" id="p-2">Le grandi e coscienti masse industriali del <span about="https://w3id.org/moro/enoam/data/110147/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/italia-settentrionale" typeof="deo:Reference">Nord</span> la faranno finita una volta con le forze oscure della reazione.</p><p class="paragraph" data-counter="3" id="p-3">Ciò, naturalmente, sul presupposto che a <span about="https://w3id.org/moro/enoam/data/110147/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> la situazione politica spirituale sia così chiara e lineare, che non occorra altro appunto che una presa di posizione. Nel presupposto, soprattutto, che <span about="https://w3id.org/moro/enoam/data/110147/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>, <span about="https://w3id.org/moro/enoam/data/110147/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> o <span about="https://w3id.org/moro/enoam/data/110147/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> possano dettar leggi all’<span about="https://w3id.org/moro/enoam/data/110147/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> tutta. Sicché non si sa bene, se in questa minaccia o promessa siano più ingenuità o presunzione, semplicistico desiderio di risolvere in una volta, con un miracolo, problemi scottanti e vivi o assenza paurosa di spirito democratico.</p><p class="paragraph" data-counter="4" id="p-4">Altra volta avvertimmo, su queste stesse colonne, che l’attesa chiarificazione non si sarebbe avuta con la liberazione di <span about="https://w3id.org/moro/enoam/data/110147/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Avvertimmo che nella capitale avrebbe predominato ancora lo spirito fazioso di uomini e di correnti, che sarebbe mancata l’intesa tra gli anziani ed i giovani, che il conflitto tra la destra e la sinistra si sarebbe ancora accentuato. Gli avvenimenti, purtroppo, ci hanno dato ragione. Chi confronti gli stati d’animo del pubblico medio in materia politica in <span about="https://w3id.org/moro/enoam/data/110147/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> oggi con quelli dominanti nei mesi immediatamente successivi alla liberazione, noterà una involuzione.</p><p class="paragraph" data-counter="5" id="p-5">Le intese cordiali tra i <span about="https://w3id.org/moro/enoam/data/110147/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span>, create dal periodo della comune lotta clandestina, son finite nel nulla.</p><p class="paragraph" data-counter="6" id="p-6">L’indiscriminato entusiasmo democratico è di molto scemato. Qui polemiche occupano la stampa e i comizi. L’interessamento del pubblico per i problemi politici e spirituali è pressocché finito, ucciso, ancora a <span about="https://w3id.org/moro/enoam/data/110147/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> come già nell’<span about="https://w3id.org/moro/enoam/data/110147/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> meridionale, dalla generale indifferenza. Predominano i problemi della spicciola assorbente economia e s’ingrossano nel progressivo rinchiudersi delle vite individuali in se stesse, le file degli apolitici, dalle quali usciranno, a scapito della libertà, la reazione o la rivoluzione.</p><p class="paragraph" data-counter="7" id="p-7">Nella generale esasperazione degli animi, che si accompagna, malgrado l’apparente contrasto, alla generale indifferenza, si spiega l’attesa di un miracolo. Ché un miracolo, e non altro, sarebbe, ove fosse mai possibile, l’intervento di una città o di un determinato ambiente politico a risolvere i problemi di un ambiente tanto più vasto, tutta la nazione cioè, i problemi anzi di un continente e di un mondo, i problemi universali del nostro tempo.</p><p class="paragraph" data-counter="8" id="p-8">Qui s’impongono due ordini di considerazioni. L’uno riguarda i rapporti tra i centri spirituali e politici del <span about="https://w3id.org/moro/enoam/data/110147/v1/mention-41" class="mention place" id="mention-41" property="dcterms:references" resource="https://w3id.org/moro/enoam/data/italia" typeof="deo:Reference">paese</span> e le provincie, più particolarmente i rapporti tra <span about="https://w3id.org/moro/enoam/data/110147/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/italia-settentrionale" typeof="deo:Reference">Nord</span> e <span about="https://w3id.org/moro/enoam/data/110147/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Sud</span> d’<span about="https://w3id.org/moro/enoam/data/110147/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Le pressanti richieste dell’autonomismo siciliano sono, in proposito, molto istruttive. Nella generale rinascita, sia pur faticosa e incompleta, delle libertà democratiche, non si può pensare più ad inquadrare regioni intere nell’indirizzo politico di <span about="https://w3id.org/moro/enoam/data/110147/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> o di <span about="https://w3id.org/moro/enoam/data/110147/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>. Se è vero che nel <span about="https://w3id.org/moro/enoam/data/110147/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/italia-settentrionale" typeof="deo:Reference">Nord</span> d’<span about="https://w3id.org/moro/enoam/data/110147/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si alimenta la vera democrazia progressista, se è vero che nel <span about="https://w3id.org/moro/enoam/data/110147/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> domina il feudalismo tradizionale, è pur vero che il <span about="https://w3id.org/moro/enoam/data/110147/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> deve fare il suo cammino con la collaborazione di tutti gl’Italiani, ma senza subire imposizioni. Se è vero poi che quello meridionale sia feudalismo e quella settentrionale democrazia progressista. Mentre si tratta in fondo, crediamo, di una diversa concezione della vita, di quella «immortalità» degli Italiani, di cui scriveva tempo addietro <span about="https://w3id.org/moro/enoam/data/110147/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Alberto Savinio</span><sup><a href="#curatornote-2" id="curatornote-ref-2">[2]</a></sup> e che è tipico del mezzogiorno. Questa diversa concezione della vita si traduce certamente in diverse concezioni politico-sociali e può determinare nel <span about="https://w3id.org/moro/enoam/data/110147/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Sud</span> quel tradizionalismo accomodante, quell’amore di ordine basato su di un deciso superamento della preminenza della politica, che sono stati di volta in volta riscontrati e criticati da noi. E non negheremo certo che questi atteggiamenti accettino ed anzi richiedano correzioni ed integrazioni, ma neghiamo invece che queste possano avvenire in forma d’imposizione altrui. Se si vuole salda dunque l’unità d’<span about="https://w3id.org/moro/enoam/data/110147/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in questo momento cruciale della sua storia, si abbia rispetto per la forma e la sostanza della democrazia e si cessi di agitare uno spauracchio, che, se è, come pensiamo, inconsistente, è poi pure offensivo della dignità delle persone e minaccia l’unità spirituale, nutrita di fiducia, del nostro <span about="https://w3id.org/moro/enoam/data/110147/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/italia" typeof="deo:Reference">paese</span>.</p><p class="paragraph" data-counter="9" id="p-9">Un altro ordine di considerazioni riguarda il semplicismo di questa visione dei problemi italiani.</p><p class="paragraph" data-counter="10" id="p-10">Per fortuna sembra ormai dissipata, dopo la ventennale dolorosa esperienza, l’idea che a salvare il <span about="https://w3id.org/moro/enoam/data/110147/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/italia" typeof="deo:Reference">paese</span> possa essere un uomo solo, un genio che compia il miracolo. Resta il pericolo che si pensi capace di operare la restaurazione una particolare corrente politica; che si attenti cioè alla concordia degli spiriti, alla collaborazione di tutte le intelligenze e di tutti i valori per l’affermata (antidemocratica) supremazia di un solo particolare indirizzo. In forma di diretta attività di governo o di onesta e costruttiva opposizione tutte le forze del <span about="https://w3id.org/moro/enoam/data/110147/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/italia" typeof="deo:Reference">paese</span> debbono essere convogliate nella ricostruzione. I contrasti, quando siano seri e fecondi, non debbono essere attenuati, ma condotti ad esprimersi tutti per dare il loro apporto, del quale non è opportuno fare a meno.</p><p class="paragraph" data-counter="11" id="p-11">E si tenga soprattutto presente che una disfatta, che va molto al di là del piano politico e militare, non si elimina con un contributo alla vittoria militare né con risorse meramente politiche. Non per respingere politica ed economia, le quali hanno la loro funzione ed altissima, ma per integrarla in una visione complessa dell’uomo, la quale rispetta di questo anche le più alte e lontane esigenze.</p><p class="paragraph" data-counter="12" id="p-12">Per fortuna queste risorse, in apparenza meno adatte allo scopo da conseguire, non sono raccolte in monopoli a <span about="https://w3id.org/moro/enoam/data/110147/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> od a <span about="https://w3id.org/moro/enoam/data/110147/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>. Esse sono dovunque vi sia un uomo onesto che ricerca la verità, per farne norma di vita. E come non ammettono, queste forze, monopoli cittadini, così pure ne rifiutano di sette e <span about="https://w3id.org/moro/enoam/data/110147/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span>. Proprio perché qui si affermano valori metapolitici, il richiamo all’unità ed alla molteplicità è particolarmente vivo. Insomma l’<span about="https://w3id.org/moro/enoam/data/110147/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sarà salvata da tutti gli Italiani e da rinnovate energie morali, così come dal difetto di queste, oltre e forse più che da una folle politica, fu precipitata nel baratro.</p><p>Mr.</p><ol id="curatorNotes"><li about="https://w3id.org/moro/enoam/data/110147/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il riferimento è ai due partiti che, dopo la crisi di governo del novembre precedente, non facevano parte del terzo gabinetto Bonomi, il Partito d’azione e il Partito socialista di unità proletaria (Psiup). Essi dissentivano da quello che, a loro giudizio, era l’indirizzo moderato, eccessivamente filo-monarchico assunto dal presidente del Consiglio, che aveva spostato troppo a destra la linea del governo. Moro sembra con maggiore probabilità riferirsi ai socialisti: l’espressione “vento del Nord” fu coniata in quei giorni dal leader del Psiup Pietro Nenni in un articolo apparso su <em>Avanti!</em> del 7 febbraio 1945, e sarà in seguito ampiamente ripresa per simboleggiare le aspirazioni di cambiamento e di democratizzazione suscitate al Nord nella stagione della Resistenza. <a href="#curatornote-ref-1">↑</a></li><li about="https://w3id.org/moro/enoam/data/110147/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Alberto Savinio, pseudonimo di Andrea De Chirico (1891-1952), scrittore e artista. <a href="#curatornote-ref-2">↑</a></li></ol></body></html>