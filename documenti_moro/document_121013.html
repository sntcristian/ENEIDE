<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.013" name="dcterms.relation"/><meta content="10.48678/unibo/aldomoro1.2.1.013" name="dcterms.identifier"/><meta content="Moro, Aldo, L’uomo sociale, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.013." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>L’Uomo sociale</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ doco: http://purl.org/spar/doco/"><h1>L’Uomo sociale</h1><p class="paragraph" data-counter="1" id="p-1">La prima sottocommissione per la costituzione ha approvato due articoli, i quali, o trasfusi nel preambolo o posti in limine del nuovo documento costituzionale, esprimeranno lo spirito e gli indirizzi generali della costituzione italiana. In essi si dichiara che la costituzione, al fine di assicurare l’autonomia e dignità della persona umana e di promuovere la necessaria solidarietà sociale, «<span about="https://w3id.org/moro/enoam/data/121013/v1/quote-0" class="quote" id="quote-0" typeof="doco:TextChunk">riconosce e garantisce i diritti inalienabili e sacri dell’uomo, sia come singolo sia nelle forme sociali nelle quali esso organicamente e progressivamente si integra e si perfeziona</span>». </p><p class="paragraph" data-counter="2" id="p-2">Si prosegue affermando che gli uomini sono eguali di fronte alla legge ed hanno diritto ad eguale trattamento sociale, tanto che è compito della società e dello Stato eliminare gli ostacoli di ordine economico-sociale, che, «<span about="https://w3id.org/moro/enoam/data/121013/v1/quote-1" class="quote" id="quote-1" typeof="doco:TextChunk">limitando di fatto la libertà e l’uguaglianza degli individui, impediscono il raggiungimento della piena dignità della persona umana ed il completo sviluppo fisico, economico, culturale e spirituale di essa</span>». </p><p class="paragraph" data-counter="3" id="p-3">Noi crediamo di dover richiamare l’attenzione del popolo italiano su queste affermazioni di principio, che, esprimendo le più sentite istanze della nostra coscienza democratica e del nostro spirito cristiano, manifestano la concorde volontà di costruire il nuovo stato sulla base incrollabile della persona con tutte le sue risorse morali e di dare alla vita politica un criterio di misura che ne assicuri costantemente il valore umano. </p><p class="paragraph" data-counter="4" id="p-4">La <span about="https://w3id.org/moro/enoam/data/121013/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana</span>, proponendo e sostenendo, pur con senso di misura e profondo rispetto per tutti gli orientamenti ideologici, queste dichiarazioni di principio, ha reso un altro e rilevante servizio al paese, rispondendo con perfetta fedeltà al suo programma di libertà la più completa, complessa e responsabile ed ha interpretato perfettamente lo stato d’animo, le preoccupazioni e le attese degli italiani. </p><p class="paragraph" data-counter="5" id="p-5">La solenne dichiarazione dei diritti, definiti nello spirito della tradizione costituzionalistica occidentale e quindi nel grande filone del pensiero cristiano, come inalienabili e sacri, risponde in questa situazione ad una esigenza di ordine, potremmo dire, storico e ad una funzione pedagogica che rientra nelle finalità di una costituzione, la quale chiude un agitato periodo di storia e ne apre un altro, avviando non soltanto attività legislative ed esperienza politiche, ma indirizzando gli spiriti ed orientando nel costume. Con questa affermazione si chiude la parentesi della dittatura fascista ed il popolo italiano, attraverso i suoi rappresentanti, pone lo Stato a servizio dell’uomo, riconosce e garantisce intangibili i diritti di quest’ultimo nella vita sociale e politica, attribuisce nobiltà e rispondenza alle più alte esigenze spirituali ad una sfera della vita umana, che, sotto il peso di mostruose compressioni, aveva smarrito ogni contatto con le supreme esigenze e risorse morali, restando disumanizzata, esteriorizzata e compromessa. </p><p class="paragraph" data-counter="6" id="p-6">È proprio condannando recisamente ogni statolatria, ogni illimitato potere attribuito alla società organizzata, ogni coattiva limitazione delle visuali e delle naturali espansioni della vita umana, che si rafforza l’autorità dello Stato, se ne interiorizza, per quanto è possibile, il potere vincolante, se ne nobilitano e rendono efficaci le funzioni. La dichiarata autonomia della persona non dà inizio perciò allo sgretolamento dello Stato, ma ne pone il solido fondamento e ne dà una legittimazione che non potrebbe essere più sicura e più degna. Si affonda con un colpo deciso in quell’humus spirituale e storico, dal quale emerge ogni formazione umana, ci si inchina di fronte ai supremi valori ed agli ultimi fini che nessuna forza prepotente può intaccare e si avvia al tempo stesso lo Stato verso i suoi compiti storici per i quali il nostro impegno di cittadini è tanto più grande, poiché sappiamo da che cosa questa vicenda prenda le mosse ed a che cosa in definitiva essa tenda. </p><p class="paragraph" data-counter="7" id="p-7">È un fatto nuovo, rilevava in sede di Commissione l’on. <span about="https://w3id.org/moro/enoam/data/121013/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-1" id="curatornote-ref-1">[1]</a></sup>, a proposito delle dichiarazioni contenute nel secondo articolo e relative al diritto all’eguale trattamento sociale ed ai compiti della società e dello Stato nell’eliminare le ineguaglianze di fatto, promuovendo piena dignità e completo sviluppo in ogni ordine di valori della persona umana. Gli amici democratici cristiani con la stessa risolutezza con la quale han sostenuto il riconoscimento dei sacri diritti dell’uomo, e nello stesso spirito di quella affermazione, hanno voluto che la nuova costituzione contemplasse i doveri della solidarietà sociale ed i compiti della società nelle sue multiformi espressioni nell’attuare quest’ultima ed imprescindibile libertà. </p><p class="paragraph" data-counter="8" id="p-8">È nella perfetta integrazione dei momenti personalistici e di quelli solidaristici, è nella considerazione completa dei valori umani fino a quell’ordine spirituale di cui parla il secondo articolo, fondamento di attualità e di umanità di questa dottrina che, consacrata nella carta costituzionale, offre agli italiani un sicuro orientamento sociale. Nel più grande equilibrio la maggiore decisione. Nella più serena valutazione della realtà umana, fino alle profondità dello spirituale, il principio di un’appassionata azione sociale e politica che faccia appello a tutte le risorse dell’uomo. </p><p class="paragraph" data-counter="9" id="p-9">Si tratta di restar fedeli a questo programma di libertà e di socialità. E noi crediamo di poter sperare che non solo per i democratici cristiani ma per gli italiani tutti ciò sia possibile in quella concreta attività che segue alla costituzione e senza della quale la costituzione è lettera morta. Lo speriamo, perché vediamo in essa tanta forza vitale e tanta salda volontà di avvenire. </p><ol id="curatorNotes"><li about="https://w3id.org/moro/enoam/data/121013/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019.  <a href="#curatornote-ref-1">↑</a></li></ol></body></html>