<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.227" name="dcterms.relation"/><meta content="10.48678/unibo/aldomoro1.1.0.227" name="dcterms.identifier"/><meta content="Moro, Aldo, Circolare 22 marzo 1946, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.227." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>[Circolare, 22 marzo 1946]</title>
<div id="mentionMeta"><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/comitato-docenti-universitari" typeof="foaf:Organization"/><meta about="https://w3id.org/moro/enoam/data/comitato-docenti-universitari" content="Comitato Docenti Universitari" property="rdfs:label"/><meta about="https://w3id.org/moro/enoam/data/uciim" typeof="foaf:Organization"/><meta about="https://w3id.org/moro/enoam/data/uciim" content="Uciim" property="rdfs:label"/><meta about="https://w3id.org/moro/enoam/data/gioventu-studentesca" typeof="foaf:Organization"/><meta about="https://w3id.org/moro/enoam/data/gioventu-studentesca" content="Gioventù Studentesca" property="rdfs:label"/><meta about="https://w3id.org/moro/enoam/data/unioni-professionali" typeof="foaf:Organization"/><meta about="https://w3id.org/moro/enoam/data/unioni-professionali" content="Unioni Professionali" property="rdfs:label"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Circolare, 22 marzo 1946]</h1><p class="paragraph" data-counter="1" id="p-1">Mentre si svolgono con ritmo ancora piuttosto lento le operazioni per la distribuzione dei Biglietti d’invito, riteniamo opportuno fissare alcuni criteri e fare alcune raccomandazioni. </p><p class="paragraph" data-counter="2" id="p-2">Si è più volte insistito sulla necessità di curare che si stabilisca un legame organizzativo consistente nella ricezione del Biglietto d’invito, che corrisponde all’abbonamento al Bollettino. Anche quest’anno dette operazioni saranno presto concluse e serviranno ad indicare la consistenza organizzativa del <span about="https://w3id.org/moro/enoam/data/110227/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento</span> per l’anno in corso.</p><p class="paragraph" data-counter="3" id="p-3">Tuttavia altrettanto vivamente raccomandiamo di non considerare tagliati fuori dalle attività del Gruppo coloro che per qualsiasi ragione non ritenessero opportuno accettare il nostro, pur lieve, vincolo organizzativo. E ciò non solo nel senso di continuare ad invitare di volta in volta persone simpatizzanti, ma nel senso di considerare i simpatizzanti parte integrante al <span about="https://w3id.org/moro/enoam/data/110227/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento</span> e di tenerli presenti per un’opera di assistenza che abbia carattere di continuità e di vivace interessamento. Le forme saranno scelte apprezzando le situazioni locali. Si possono tenere schedari aggiornati con la indicazione dei simpatizzanti, della loro specialità professionale, delle manifestazioni periodiche o saltuarie cui conviene invitarli. Non si dimentichi che il nostro è un <span about="https://w3id.org/moro/enoam/data/110227/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento</span> a largo respiro, il quale opera tra persone le più ostili ai vincoli organizzativi ed aliene perciò dall’accettare una qualsiasi tessera, anche la meno impegnativa. </p><p class="paragraph" data-counter="4" id="p-4">Deve essere in modo speciale curata la distribuzione dei Biglietti d’invito ai giovani laureati provenienti dalla <span about="https://w3id.org/moro/enoam/data/110227/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">FUCI</span>, la maggior parte dei quali anzi resta ancora nella <span about="https://w3id.org/moro/enoam/data/110227/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">FUCI</span>, di regola con funzioni direttive. A questi giovani sarà opportuno rivolgere un invito personale intonato, tenendo presente la sensibilità particolarmente speciale dei giovani e la loro diffidenza verso ogni ambiente che sembri minacciare il calore a la vivacità dell’esperienza giovanile. I giovani laureati devono trovare senza indugio nelle <span about="https://w3id.org/moro/enoam/data/110227/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali</span> l’ambiente che li assista nelle nuove responsabilità, come i fucini devono trovare naturale aiuto per i loro Gruppi di Studio.</p><p class="paragraph" data-counter="5" id="p-5">Assidui contatti coi fucini vanno tenuti attraverso il rappresentante della <span about="https://w3id.org/moro/enoam/data/110227/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> nell’ambito del Consiglio Direttivo dei <span about="https://w3id.org/moro/enoam/data/110227/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span>. Questa non è una carica nominale ma un efficace strumento di collegamento con l’ambiente dei giovani laureati. Si raccomanda perciò che tale nomina sia effettuata presso tutti i consigli direttivi.</p><p class="paragraph" data-counter="6" id="p-6">Speciale attenzione dev’essere rivolta anche ai laureati iscritti ai rami di <span about="https://w3id.org/moro/enoam/data/110227/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> e operanti in essa. Se è vero che molte volte questi manifestano incomprensione per le necessità impellenti del lavoro specializzato, è pur vero che non tutto è stato fatto da parte nostra per ispirare loro fiducia, per avvicinarli con un invito di amicizia, per mostrare loro che tutti quanti noi siamo coscienti dell’importanza del lavoro che essi svolgono, per lo più con funzioni direttive, nelle organizzazioni di <span about="https://w3id.org/moro/enoam/data/110227/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>. E bisogna pure, per quanto è possibile, che si dia prova di saper ricambiare, offrendo ad essi e per i fini del loro apostolato quelle energie che si possono distrarre dai compiti più immediati del <span about="https://w3id.org/moro/enoam/data/110227/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento Laureati</span>. Quanto si cerca di fare al Centro per stringere i legami ed assicurare la collaborazione tra l’<span about="https://w3id.org/moro/enoam/data/110227/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/uciim" typeof="deo:Reference">Unione Insegnanti Medi</span> e la <span about="https://w3id.org/moro/enoam/data/110227/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/gioventu-studentesca" typeof="deo:Reference">Gioventù Studentesca</span>, può essere considerata utile esperienza ed inizio di un lungo cammino da percorrere. </p><p class="paragraph" data-counter="7" id="p-7">Su questo punto dei collegamenti con i movimenti studenteschi, medi ed universitari, noi gradiremmo sapere se i nostri gruppi sono bene orientati e fanno un buon lavoro. Tali Movimenti, insieme con i <span about="https://w3id.org/moro/enoam/data/110227/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span>, costituiscono, pur appartenendo ad organizzazioni diverse ed indipendenti, un unico fronte della cultura cattolica la cui influenza può essere enorme, solo che sia assicurata un’unità di azione. Vogliamo sperare che accordi di tal genere possano essere stabiliti, creando ove ciò sembri possibile ed opportuno comitati permanenti di coordinamento, ai quali dovrebbero aderire, nelle sedi a ciò indicate, anche i <span about="https://w3id.org/moro/enoam/data/110227/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/comitato-docenti-universitari" typeof="deo:Reference">Comitati Docenti Universitari</span> in via di formazione. </p><p class="paragraph" data-counter="8" id="p-8">Ci permettiamo di ricordare che il 1° aprile scade il termine estremo per regolare i conti con la nostra Segreteria Amministrativa, e raccomandiamo con la più viva insistenza che ciascun Gruppo e ciascun aderente versi la sua quota per non lasciar pesare passivamente sul Centro la spesa del «Bollettino»: il quale Bollettino solo a questa condizione potrà essere migliorato e trasformato secondo le nuove esigenze e la nuova struttura del nostro <span about="https://w3id.org/moro/enoam/data/110227/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento</span>. </p><p class="paragraph" data-counter="9" id="p-9">Come ci eravamo proposti, abbiamo completato e aggiornato il Centro Direttivo, con la serie degli Incaricati Regionali e con la nomina di un Vice Segretario. A questi amici che vengono a dividere più direttamente l’impegno e la responsabilità del nostro lavoro va, insieme col nostro, il vostro ringraziamento ed augurio.</p><p><em>		Coi migliori saluti</em></p><p>ANGELA GOTELLI</p><p><em>Segretaria Centrale per le Laureate </em></p><p>Aldo Moro</p><p><em>Segretario Centrale per i Laureati</em></p></body></html>