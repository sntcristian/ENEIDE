<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.175" name="dcterms.relation"/><meta content="10.48678/unibo/aldomoro1.4.1.175" name="dcterms.identifier"/><meta content="Moro, Aldo, [Posizione italiana sulla politica estera europea], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.175." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Posizione italiana sulla politica estera europea]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/gunnar-jarring" typeof="foaf:Person"/><meta about="https://w3id.org/moro/enoam/data/gunnar-jarring" content="Gunnar Jarring" property="rdfs:label"/><meta about="https://w3id.org/moro/enoam/data/gunnar-jarring" property="owl:sameAs" resource="http://www.wikidata.org/entity/Q977052"/><meta about="https://w3id.org/moro/enoam/data/gunnar-jarring" content="Jarring, Gunnar" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/william-pierce-rogers" typeof="foaf:Person"/><meta about="https://w3id.org/moro/enoam/data/william-pierce-rogers" content="William P. Rogers" property="rdfs:label"/><meta about="https://w3id.org/moro/enoam/data/william-pierce-rogers" property="owl:sameAs" resource="http://www.wikidata.org/entity/Q433180"/><meta about="https://w3id.org/moro/enoam/data/william-pierce-rogers" content="Rogers, William Pierce" property="skos:prefLabel"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mar Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa Occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/berlino" typeof="dcterms:Location"/><meta about="https://w3id.org/moro/enoam/data/berlino" content="Berlino" property="rdfs:label"/><meta about="https://w3id.org/moro/enoam/data/berlino" property="owl:sameAs" resource="http://www.wikidata.org/entity/Q64"/><meta about="https://w3id.org/moro/enoam/data/europa-orientale" typeof="dcterms:Location"/><meta about="https://w3id.org/moro/enoam/data/europa-orientale" content="Europa Orientale" property="rdfs:label"/><meta about="https://w3id.org/moro/enoam/data/europa-orientale" property="owl:sameAs" resource="http://www.wikidata.org/entity/Q27468"/><meta about="https://w3id.org/moro/enoam/data/franco-maria-malfatti" typeof="foaf:Person"/><meta about="https://w3id.org/moro/enoam/data/franco-maria-malfatti" content="Franco Maria Malfatti" property="rdfs:label"/><meta about="https://w3id.org/moro/enoam/data/franco-maria-malfatti" property="owl:sameAs" resource="http://www.wikidata.org/entity/Q469478"/><meta about="https://w3id.org/moro/enoam/data/franco-maria-malfatti" content="Malfatti, Franco Maria" property="skos:prefLabel"/><meta about="https://w3id.org/moro/enoam/data/mario-pedini" typeof="foaf:Person"/><meta about="https://w3id.org/moro/enoam/data/mario-pedini" content="Mario Pedini" property="rdfs:label"/><meta about="https://w3id.org/moro/enoam/data/mario-pedini" property="owl:sameAs" resource="http://www.wikidata.org/entity/Q3848931"/><meta about="https://w3id.org/moro/enoam/data/mario-pedini" content="Pedini, Mario" property="skos:prefLabel"/><meta about="https://w3id.org/moro/enoam/data/parigi" typeof="dcterms:Location"/><meta about="https://w3id.org/moro/enoam/data/parigi" content="Parigi" property="rdfs:label"/><meta about="https://w3id.org/moro/enoam/data/parigi" property="owl:sameAs" resource="http://www.wikidata.org/entity/Q90"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Posizione italiana sulla politica estera europea]</h1><p class="paragraph" data-counter="1" id="p-1">Intervenendo nel dibattito, il ministro degli Esteri italiano onorevole Aldo Moro ha sottolineato il significato ed il valore delle consultazioni politiche a sei e a dieci, avviate in forme molteplici nel quadro di un progressivo sviluppo dell’unità europea. Tale iniziativa consente a ciascun governo di utilizzare importanti informazioni e valutazioni, favorendo anche un progressivo avvicinamento delle particolari posizioni degli Stati interessati.</p><p class="paragraph" data-counter="2" id="p-2">La varietà del quadro che risulta dai contatti stabiliti a diversi livelli fa prevedere la delineazione di prospettive di politica internazionale equilibrate, giuste e utili. Tenuto conto della natura dei temi in discussione, relativi ad eventi in continuo movimento, è da prevedere ed auspicare che i lavori di consultazione continuino per un opportuno aggiornamento, fornendo ai ministri elementi di grande interesse nell’espletamento dei loro compiti in sede nazionale come in sede comunitaria.</p><p class="paragraph" data-counter="3" id="p-3">Riferendosi in particolare al <span about="https://w3id.org/moro/enoam/data/141175/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>, nell’apprezzamento per gli interessanti studi fin qui compiuti in sede di comitato politico, l’on. Moro ha riconfermato il costante favore dell’<span about="https://w3id.org/moro/enoam/data/141175/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per il riconoscimento dell’<span about="https://w3id.org/moro/enoam/data/141175/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span><sup><a href="#curatornote-1" id="curatornote-ref-1">[1]</a></sup> come il foro adatto nel quale realizzare la soluzione politica del conflitto medio-orientale ed in conformità della risoluzione n. 242 del Consiglio di sicurezza<sup><a href="#curatornote-2" id="curatornote-ref-2">[2]</a></sup>, da applicare in tutte le sue parti.</p><p class="paragraph" data-counter="4" id="p-4">In questo quadro l’on. Moro ha confermato l’appoggio italiano allo svolgimento della missione mediatrice dell’ambasciatore <span about="https://w3id.org/moro/enoam/data/141175/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/gunnar-jarring" typeof="deo:Reference">Jarring</span><sup><a href="#curatornote-3" id="curatornote-ref-3">[3]</a></sup> ed a costruttive intese tra i quattro membri permanenti del Consiglio di sicurezza.</p><p class="paragraph" data-counter="5" id="p-5">Egli ha rinnovato l’apprezzamento italiano per la missione di pace svolta dal segretario di Stato americano, <span about="https://w3id.org/moro/enoam/data/141175/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/william-pierce-rogers" typeof="deo:Reference">Rogers</span><sup><a href="#curatornote-4" id="curatornote-ref-4">[4]</a></sup>. Rivelando che la tregua è oggi solo di fatto e che è auspicabile possa essere conservata, per dar tempo di realizzare l’urgente regolamento pacifico del conflitto e che la situazione in <span about="https://w3id.org/moro/enoam/data/141175/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> può essere occasione di tensione tra le massime potenze, l’on. Moro ha rilevato che non esiste alternativa alla pace e che a stabilirla, giusta e durevole, devono concorrere la saggezza politica e la buona volontà delle parti in causa. Al fine di favorire la necessaria intesa e reciproca fiducia, l’<span about="https://w3id.org/moro/enoam/data/141175/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> continuerà a dare il suo contributo amichevole ed ispirato al rispetto pieno per le decisioni delle <span about="https://w3id.org/moro/enoam/data/141175/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>.</p><p class="paragraph" data-counter="6" id="p-6">L’on. Moro ha fatto cenno altresì del <span about="https://w3id.org/moro/enoam/data/141175/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>, sia con riferimento al conflitto in corso che ne ostacola la funzione di punto di contatto tra civiltà diverse ma vicine, sia in un quadro più generale. La realizzazione di un equilibrio pacifico e fiducioso in questo mare non può prescindere dal contributo di influenza e di amichevole e paritaria collaborazione che può essere fornito dall’<span about="https://w3id.org/moro/enoam/data/141175/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita. Ad essa spetta anche un’iniziativa economico-sociale di sviluppo che potrebbe utilmente esercitarsi anche nella qualificata partecipazione allo sforzo internazionale che dovrà essere compiuto per la soluzione di problemi che toccano non solo politicamente, ma socialmente i rifugiati palestinesi. L’<span about="https://w3id.org/moro/enoam/data/141175/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa occidentale</span>, nel quadro di queste molteplici esigenze, potrà dare un contributo decisivo alla pace ed all’equilibrio del mondo in una costante e costruttiva attenzione portata ai problemi così dello scacchiere nord e centro-europeo come di quello del <span about="https://w3id.org/moro/enoam/data/141175/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>.</p><p class="paragraph" data-counter="7" id="p-7">In tema di conferenza per la cooperazione e sicurezza in <span about="https://w3id.org/moro/enoam/data/141175/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/europa" typeof="deo:Reference">Europa</span><sup><a href="#curatornote-5" id="curatornote-ref-5">[5]</a></sup>, il ministro degli Esteri italiano ha richiamato il valore determinante di un’equa soluzione del problema di <span about="https://w3id.org/moro/enoam/data/141175/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/berlino" typeof="deo:Reference">Berlino</span> e ha auspicato che, nonostante le obiettive difficoltà, si manifesti in proposito una seria volontà negoziale dell’<span about="https://w3id.org/moro/enoam/data/141175/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/europa-orientale" typeof="deo:Reference">Est europeo</span>. Sul piano procedurale, e al di fuori del problema delle pregiudiziali, egli ha distinto, ritenendolo logico e utile, una fase esplorativa da una fase preparatoria della conferenza. La seduta odierna sarà seguita domani mattina da un’altra alla quale parteciperà il presidente della Commissione delle <span about="https://w3id.org/moro/enoam/data/141175/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità europee</span><sup><a href="#curatornote-6" id="curatornote-ref-6">[6]</a></sup>, <span about="https://w3id.org/moro/enoam/data/141175/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Franco Maria Malfatti</span><sup><a href="#curatornote-7" id="curatornote-ref-7">[7]</a></sup>, e che sarà dedicata agli aspetti comunitari delle relazioni Est-Ovest e, si crede di sapere, all’esame dei rapporti del comitato politico sullo sviluppo della cooperazione politica. Il ministro Moro, che ha lasciato stasera <span about="https://w3id.org/moro/enoam/data/141175/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/parigi" typeof="deo:Reference">Parigi</span> diretto a <span about="https://w3id.org/moro/enoam/data/141175/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, sarà rappresentato alla seduta di domani dal sottosegretario agli Esteri, on. <span about="https://w3id.org/moro/enoam/data/141175/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/mario-pedini" typeof="deo:Reference">Mario Pedini</span><sup><a href="#curatornote-8" id="curatornote-ref-8">[8]</a></sup>.</p><ol id="curatorNotes"><li about="https://w3id.org/moro/enoam/data/141175/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955. <a href="#curatornote-ref-1">↑</a></li><li about="https://w3id.org/moro/enoam/data/141175/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta della risoluzione del Consiglio di Sicurezza n. 242 del 22 novembre 1967, che contemperava il necessario riconoscimento reciproco tra gli stati e il ritiro israeliano dai territori occupati nel corso della guerra. <a href="#curatornote-ref-2">↑</a></li><li about="https://w3id.org/moro/enoam/data/141175/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Gunnar Jarring (1907-2002), diplomatico svedese e turcologo, dal 1967 al 1973 guidò da inviato speciale la missione delle Nazioni Unite – nota appunto come «missione Jarring» – che doveva applicare la risoluzione n. 242. <a href="#curatornote-ref-3">↑</a></li><li about="https://w3id.org/moro/enoam/data/141175/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> William Pierce Rogers (1913-2001), avvocato ed esponente del Partito repubblicano, dal gennaio del 1969 era Segretario di Stato degli Stati Uniti d’America. <a href="#curatornote-ref-4">↑</a></li><li about="https://w3id.org/moro/enoam/data/141175/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-5">↑</a></li><li about="https://w3id.org/moro/enoam/data/141175/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti.] <a href="#curatornote-ref-6">↑</a></li><li about="https://w3id.org/moro/enoam/data/141175/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Franco Maria Malfatti (1927-1991), giornalista ed esponente politico della Democrazia cristiana, dal 1° luglio 1970 era presidente della Commissione europea. <a href="#curatornote-ref-7">↑</a></li><li about="https://w3id.org/moro/enoam/data/141175/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mario Pedini (1918-2003), docente ed esponente politico della Democrazia cristiana, nel governo Colombo era sottosegretario agli Esteri. <a href="#curatornote-ref-8">↑</a></li></ol></body></html>