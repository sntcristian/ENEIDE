<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.317" name="dcterms.relation"/><meta content="10.48678/unibo/aldomoro1.4.1.317" name="dcterms.identifier"/><meta content="Moro, Aldo, [Dichiarazione sul congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.317." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Dichiarazione sul congresso]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Dichiarazione sul congresso]</h1><p class="paragraph" data-counter="1" id="p-1">Il mio più vivo augurio è che al Congresso Nazionale della <span about="https://w3id.org/moro/enoam/data/141317/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si discuta davvero e si discuta di politica. Occorre che ognuno esprima con estrema chiarezza il proprio punto di vista sui due aspetti che considero fondamentali in questo momento: che cosa è e deve essere la <span about="https://w3id.org/moro/enoam/data/141317/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; che cosa essa deve fare e come al servizio del Paese. A nome dei miei amici e mio ripeterò quanto ho detto in questi mesi di lungo dibattito e cioè che la <span about="https://w3id.org/moro/enoam/data/141317/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è un <span about="https://w3id.org/moro/enoam/data/141317/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> democratico, popolare, antifascista il quale crede nella validità del dialogo politico e lo promuove recandovi il contributo della propria ispirazione ideale e della propria esperienza. Un <span about="https://w3id.org/moro/enoam/data/141317/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> che vive nel proprio tempo e sa guardare al futuro incanalando i movimenti della società verso uno sbocco positivo. Ripeterò anche che per attuare questo ambizioso disegno occorre la partecipazione di tutte le forze popolari disponibili, in una parola quell’incontro di democratici cristiani e socialisti con i repubblicani e socialdemocratici che si è concretato nella politica di centro-sinistra. Essa va ripresa, dopo un approfondito esame od una verifica seria, nell’ambito di certezze democratiche alimentate da un chiaro indirizzo riformatore.</p></body></html>