<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.098" name="dcterms.relation"/><meta content="10.48678/unibo/aldomoro1.4.2.098" name="dcterms.identifier"/><meta content="Moro, Aldo, [Appello agli elettori pugliesi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.098." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Appello agli elettori pugliesi]</title>
<div id="mentionMeta">
<meta about="https://w3id.org/moro/enoam/data/puglia" typeof="dcterms:Location"/>
<meta about="https://w3id.org/moro/enoam/data/puglia" content="Puglia" property="rdfs:label"/>
<meta about="https://w3id.org/moro/enoam/data/puglia" property="owl:sameAs" resource="http://www.wikidata.org/entity/Q1447"/>
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Appello agli elettori pugliesi]
</h1><p class="paragraph" data-counter="1" id="p-1">
<strong>
  Cari Elettori, desideravo venire tra voi sin dall’inizio di questa campagna elettorale per testimoniarvi la mia amicizia e solidarietà. Ma gli impegni di Governo mi impediscono di compiere ora una, sia pur breve, visita in
  <span about="https://w3id.org/moro/enoam/data/142098/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/puglia" typeof="deo:Reference">
   Puglia
  </span>
  .
 </strong>
</p><p class="paragraph" data-counter="2" id="p-2">
<strong>
  Mi avvalgo perciò della cortesia della « Gazzetta del Mezzogiorno » – e ne ringrazio vivamente il Direttore – per proseguire quel dialogo, ad un tempo rispettoso e costruttivo, che ha caratterizzato i nostri rapporti in trent’anni di comune impegno politico ed umano.
 </strong>
</p><p class="paragraph" data-counter="3" id="p-3">
<strong>
  Quello del 15 giugno è un appuntamento importante.
 </strong>
</p><p class="paragraph" data-counter="4" id="p-4">
<strong>
  Si tratta di rinnovare i Consigli comunali, provinciali e, in particolare, quelli regionali, scegliendo amministratori capaci – per qualità personali e spirito di dedizione – di far progredire le comunità loro affidate; ma si tratta anche di rafforzare le nostre istituzioni, schierandosi decisamente dalla parte della democrazia, che resta l’unico modo per garantire la libertà e promuovere la giustizia.
 </strong>
</p><p class="paragraph" data-counter="5" id="p-5">
<strong>
  Mi auguro che non sfugga a nessuno la delicatezza del momento ed il riflesso sull’equilibrio generale del Paese di un voto che, se è, di per sé, amministrativo, ha sempre, ed in questa circostanza ancora di più, significato e rilievo politico.
 </strong>
</p><p class="paragraph" data-counter="6" id="p-6">
<strong>
  In questo spirito rivolgo un appello a favore della
  <span about="https://w3id.org/moro/enoam/data/142098/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
   Democrazia cristiana
  </span>
  che considero, in relazione ai suoi ideali e tradizioni e alla sua natura popolare, componente fondamentale per il mantenimento e lo sviluppo del nostro sistema politico. La sua storia dimostra d’altronde che la
  <span about="https://w3id.org/moro/enoam/data/142098/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
   Democrazia cristiana
  </span>
  è capace di efficaci collaborazioni democratiche in sintonia coi tempi.
 </strong>
</p><p class="paragraph" data-counter="7" id="p-7">
<strong>
  Ad essa possono affidarsi, ancora una volta, gli Elettori: i giovani, le donne, i lavoratori, quanti vogliano, nella libertà e perciò da protagonisti, assicurare l’avvenire del nostro Paese.
 </strong>
</p><p>
<strong>
  Con rinnovata amicizia
 </strong>
</p><p>
<strong>
  ALDO MORO
 </strong>
</p></body></html>