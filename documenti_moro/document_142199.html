<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.199" name="dcterms.relation"/><meta content="10.48678/unibo/aldomoro1.4.2.199" name="dcterms.identifier"/><meta content="Moro, Aldo, [Sui trattati di Osimo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.199." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sui trattati diOsimo]</title>
<div id="mentionMeta"><meta about="https://w3id.org/moro/enoam/data/osimo" typeof="dcterms:Location"/><meta about="https://w3id.org/moro/enoam/data/osimo" content="Osimo" property="rdfs:label"/><meta about="https://w3id.org/moro/enoam/data/osimo" property="owl:sameAs" resource="http://www.wikidata.org/entity/Q124554"/><meta about="https://w3id.org/moro/enoam/data/trieste" typeof="dcterms:Location"/><meta about="https://w3id.org/moro/enoam/data/trieste" content="Trieste" property="rdfs:label"/><meta about="https://w3id.org/moro/enoam/data/trieste" property="owl:sameAs" resource="http://www.wikidata.org/entity/Q546"/><meta about="https://w3id.org/moro/enoam/data/londra" typeof="dcterms:Location"/><meta about="https://w3id.org/moro/enoam/data/londra" content="Londra " property="rdfs:label"/><meta about="https://w3id.org/moro/enoam/data/londra" property="owl:sameAs" resource="http://www.wikidata.org/entity/Q84"/><meta about="https://w3id.org/moro/enoam/data/jugoslavia" typeof="dcterms:Location"/><meta about="https://w3id.org/moro/enoam/data/jugoslavia" content="Jugoslavia " property="rdfs:label"/><meta about="https://w3id.org/moro/enoam/data/jugoslavia" property="owl:sameAs" resource="http://www.wikidata.org/entity/Q36704"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/belgrado" typeof="dcterms:Location"/><meta about="https://w3id.org/moro/enoam/data/belgrado" content="Belgrado" property="rdfs:label"/><meta about="https://w3id.org/moro/enoam/data/belgrado" property="owl:sameAs" resource="http://www.wikidata.org/entity/Q3711"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sui trattati di Osimo]</h1><p class="paragraph" data-counter="1" id="p-1">Mentre il Parlamento italiano, nel quale si esprime la sovranità popolare, sanziona gli accordi intervenuti ad <span about="https://w3id.org/moro/enoam/data/142199/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/osimo" typeof="deo:Reference">Osimo</span> tra i Governi jugoslavo ed italiano<sup><a href="#curatornote-1" id="curatornote-ref-1">[1]</a></sup>, è per me naturale richiamare la lunga e complessa vicenda che ha avuto il suo culmine nei patti sottoscritti. Nelle relazioni tra i due Paesi, pur intense ed esemplari, vi erano un punto di frizione, una ragione di turbamento, talvolta rimasti in ombra, talvolta invece venuti in evidenza con effetti indubbiamente negativi. Si trattava del problema della frontiera, della possibilità ed opportunità di dare un assetto giuridico, consentito da entrambe le parti, alla situazione esistente e che comportava un’amministrazione jugoslava della ex zona B del territorio di <span about="https://w3id.org/moro/enoam/data/142199/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span>. Vigeva in proposito una appropriata disciplina, fondata sul memorandum d’intesa di <span about="https://w3id.org/moro/enoam/data/142199/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/londra" typeof="deo:Reference">Londra </span>del 1954<sup><a href="#curatornote-2" id="curatornote-ref-2">[2]</a></sup>. Costituiva causa di disagio tra i due Paesi il fatto che vi fosse, in materia di confine, una certa ambiguità e provvisorietà. Era però un punto, per la sensibilità italiana, assai delicato. Si comprende quindi perché nel corso degli anni, nei quali si sviluppavano molto bene le relazioni generali tra <span about="https://w3id.org/moro/enoam/data/142199/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span> e <span about="https://w3id.org/moro/enoam/data/142199/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, questo tema, suscettibile di destare emozioni, fosse, per così dire, accantonato. Le parti erano consapevoli che una soluzione prematura, una crisi acuta avrebbero potuto determinare serie difficoltà in una situazione, per ogni altro aspetto, tranquilla e promettente. In quel lasso di tempo si svolse felicemente la mia visita a <span about="https://w3id.org/moro/enoam/data/142199/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/belgrado" typeof="deo:Reference">Belgrado</span>, la prima che un Presidente del Consiglio <span about="https://w3id.org/moro/enoam/data/142199/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>no facesse nel Paese vicino ed amico<sup><a href="#curatornote-3" id="curatornote-ref-3">[3]</a></sup>. Vi furono poi gl’incontri molto significativi nelle due Capitali degli eminenti Capi di Stato. Le buone relazioni tra i due Paesi apparivano un dato politico sempre più importante. Si andava preparando così l’opinione pubblica, la quale si rendeva ormai conto che, proprio per salvaguardare e sviluppare gli ottimi rapporti di buon vicinato e consentire alla <span about="https://w3id.org/moro/enoam/data/142199/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/jugoslavia" typeof="deo:Reference">Repubblica federativa socialista jugoslava</span> di adempiere alla sua importante funzione, autonoma ed equilibratrice, convenisse affrontare con realismo il problema della delimitazione dei confini e trasformare in frontiera di Stato quella linea di demarcazione che del resto l’<span about="https://w3id.org/moro/enoam/data/142199/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> era impegnata ed intenzionata a rispettare indefinitamente. </p><p class="paragraph" data-counter="2" id="p-2">È evidente dunque che con gli accordi stipulati non si determina una situazione nuova, ma si dà il crisma di pieno diritto e di formale convenzione a quell’assetto territoriale che era già in atto e che non avrebbe potuto comunque essere cambiato. Era però utile eliminare ogni contenzioso ed ogni incertezza. Di più, si concludeva allora la conferenza per la sicurezza e cooperazione in <span about="https://w3id.org/moro/enoam/data/142199/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">Europa</span><sup><a href="#curatornote-4" id="curatornote-ref-4">[4]</a></sup>, la quale riaffermava la intangibilità delle frontiere, comunque definite e disegnate. Perché intorbidare con sospetti, sia pure infondati, i limpidi e costruttivi rapporti tra i due Paesi che avevano avuto la capacità, malgrado questo nodo non fosse stato sciolto, di aprire completamente i loro confini? Certo, a giustificare la lenta maturazione della decisione da parte italiana, si devono ricordare i sentimenti, degni di ogni rispetto, di coloro che avevano abbandonato quelle terre, ritraendo da un tale distacco profonde emozioni. E di esse era naturalmente partecipe il popolo italiano. Ma una politica è saggia, se sa controllare gli stati d’animo, per quanto apprezzabili e rispettabili, ed affrontare con coraggio, al momento giusto, la realtà. E la realtà è la già attuata e durevole integrazione della zona B nella <span about="https://w3id.org/moro/enoam/data/142199/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span>. E la realtà è l’importanza delle corrette, amichevoli, indisturbate relazioni tra i due Paesi, oltrecché l’impegno, attuato con l’intesa di <span about="https://w3id.org/moro/enoam/data/142199/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/osimo" typeof="deo:Reference">Osimo</span>, per la distensione e cooperazione in <span about="https://w3id.org/moro/enoam/data/142199/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><p class="paragraph" data-counter="3" id="p-3">Abbiamo dunque creduto di tutelare rilevanti interessi e di perseguire significativi obiettivi politici, quando abbiamo accettato di definire lo status territoriale con gli accordi connessi. L’accoglienza della nostra opinione pubblica è stata buona e si è espressa in Parlamento nel duplice dibattito, il primo per autorizzare la firma dei trattati, il secondo per la loro ratifica. Se qualche riserva vi è stata, essa non ha riguardato i problemi territoriali ed i rapporti italo-jugoslavi, ma il tema della zona franca con incidenze di carattere locale. Si tratta di cose minori alle quali si può sempre trovare un rimedio, se si tratta di richieste ragionevoli. Tutto si è svolto in modo soddisfacente sin qui e tutto andrà bene in avvenire. Le relazioni tra i nostri due Paesi continueranno a svilupparsi, io mi auguro e ne sono anzi certo, in modo costruttivo ed esemplare, dando un rilevante contributo alla causa della pace e della cooperazione in <span about="https://w3id.org/moro/enoam/data/142199/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel mondo.</p><ol id="curatorNotes"><li about="https://w3id.org/moro/enoam/data/142199/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si tratta dell’accordo, firmato il 10 novembre 1975 (poi ratificato dal parlamento italiano il 14 marzo 1977), che sancì lo stato di fatto di separazione territoriale venutosi a creare nel Territorio Libero di Trieste a seguito del memorandum di Londra del 1954, rendendo definitive le frontiere fra l’Italia e l’allora Jugoslavia. <a href="#curatornote-ref-1">↑</a></li><li about="https://w3id.org/moro/enoam/data/142199/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro si riferisce al memorandum d’intesa, firmato a Londra nel 1954, fra i governi d’Italia, del Regno Unito, degli Stati Uniti e della Repubblica Federativa Popolare di Jugoslavia, concernente il regime di amministrazione provvisoria del Territorio Libero di Trieste (Tlt). Esso stabilì di affidare, di fatto definitivamente, l’amministrazione della zona A all’Italia e della zona B alla Jugoslavia. <a href="#curatornote-ref-2">↑</a></li><li about="https://w3id.org/moro/enoam/data/142199/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si tratta della visita svolta da Moro nel novembre del 1965. <a href="#curatornote-ref-3">↑</a></li><li about="https://w3id.org/moro/enoam/data/142199/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro si riferisce alla Conferenza sulla sicurezza e la cooperazione in Europa, aperta il 3 luglio 1973 a Helsinki, proseguita a Ginevra dal 18 settembre 1973 al 21 luglio 1975, e conclusa a Helsinki il 1° agosto 1975 con la firma dell’Atto finale di Helsinki, sottoscritto da trentacinque stati di ambedue i blocchi militari, fra cui gli Usa, l’Urss e tutti i paesi europei, segnando una tappa importante del processo di distensione e includendo uno specifico accordo sul rispetto dei diritti umani. <a href="#curatornote-ref-4">↑</a></li></ol></body></html>