<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.045" name="dcterms.relation"/><meta content="10.48678/unibo/aldomoro1.2.2.045" name="dcterms.identifier"/><meta content="Moro, Aldo, [Sulle commissioni per gli incarichi direttivi, l’insegnamento e i trasferimenti nelle scuole elementari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.045." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle commissioni per gli incarichi direttivi, l’insegnamento e i trasferimenti nelle scuole elementari]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sulle commissioni per gli incarichi direttivi, l’insegnamento e i trasferimenti nelle scuole elementari]</h1><p class="paragraph" data-counter="1" id="p-1">Mi pare<sup><a href="#curatornote-1" id="curatornote-ref-1">[1]</a></sup> che, per voler unificare, finiamo col fare confusione. Io ritengo sia preferibile comporre diversamente le commissioni a seconda della loro funzione<sup><a href="#curatornote-2" id="curatornote-ref-2">[2]</a></sup>. La prima, in quanto conferisce incarichi di direzione, non può avere un maestro e, quindi, sarà composta in un certo modo. La altre potrebbero essere composte in un modo diverso. Vale a dire: la commissione che ha il compito di conferire le supplenze sarà composta dell’ispettore, del direttore e del funzionario del Provveditorato (sono tre membri); le altre due, in cui c’è anche un interesse di maestri, saranno composte dell’ispettore o direttore, di un funzionario e di un maestro.</p><ol id="curatorNotes"><li about="https://w3id.org/moro/enoam/data/122045/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sull’emendamento presentato dall’onorevole Stellio Lozza che propone di sostituire le parole «composta di un funzionario del Provveditorato, di un ispettore scolastico e di un maestro» con: «composta di un ispettore scolastico, presidente della Commissione, di un direttore didattico, di un funzionario del Provveditorato e di un maestro». <a href="#curatornote-ref-1">↑</a></li><li about="https://w3id.org/moro/enoam/data/122045/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Secondo l’articolo 1 del disegno di legge le tre commissioni sono relative: al «conferimento delle supplenze nei circoli didattici privi di titolare»; al «conferimento degli incarichi provvisori e delle supplenze insegnamento nelle scuole elementari statali»; ai «trasferimenti per domanda dei maestri di ruolo».  <a href="#curatornote-ref-2">↑</a></li></ol></body></html>