<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.124" name="dcterms.relation"/><meta content="10.48678/unibo/aldomoro1.4.1.124" name="dcterms.identifier"/><meta content="Moro, Aldo, Risposta al brindisi del ministro degli Esteri messicano Carrillo Flores, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.124." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Risposta al brindisi del ministro degli Esteri messicano Carrillo Flores</title>
<div id="mentionMeta"><meta about="https://w3id.org/moro/enoam/data/antonio-carrillo-flores" typeof="foaf:Person"/><meta about="https://w3id.org/moro/enoam/data/antonio-carrillo-flores" content="Antonio Carrillo Flores" property="rdfs:label"/><meta about="https://w3id.org/moro/enoam/data/antonio-carrillo-flores" property="owl:sameAs" resource="http://www.wikidata.org/entity/Q2073431"/><meta about="https://w3id.org/moro/enoam/data/antonio-carrillo-flores" content="Flores, Antonio Carrillo" property="skos:prefLabel"/><meta about="https://w3id.org/moro/enoam/data/messico" typeof="dcterms:Location"/><meta about="https://w3id.org/moro/enoam/data/messico" content="Messico" property="rdfs:label"/><meta about="https://w3id.org/moro/enoam/data/messico" property="owl:sameAs" resource="http://www.wikidata.org/entity/Q96"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/benito-juarez" typeof="foaf:Person"/><meta about="https://w3id.org/moro/enoam/data/benito-juarez" content="Benito Pablo Juárez García" property="rdfs:label"/><meta about="https://w3id.org/moro/enoam/data/benito-juarez" property="owl:sameAs" resource="http://www.wikidata.org/entity/Q182276"/><meta about="https://w3id.org/moro/enoam/data/benito-juarez" content="García, Benito Pablo Juárez" property="skos:prefLabel"/><meta about="https://w3id.org/moro/enoam/data/giuseppe-garibaldi" typeof="foaf:Person"/><meta about="https://w3id.org/moro/enoam/data/giuseppe-garibaldi" content="Giuseppe Garibaldi" property="rdfs:label"/><meta about="https://w3id.org/moro/enoam/data/giuseppe-garibaldi" property="owl:sameAs" resource="http://www.wikidata.org/entity/Q539"/><meta about="https://w3id.org/moro/enoam/data/giuseppe-garibaldi" content="giuseppe-garibaldi" property="wdt:P1986"/><meta about="https://w3id.org/moro/enoam/data/giuseppe-garibaldi" content="Garibaldi, Giuseppe" property="skos:prefLabel"/><meta about="https://w3id.org/moro/enoam/data/francisco-madero" typeof="foaf:Person"/><meta about="https://w3id.org/moro/enoam/data/francisco-madero" content="Francisco Ignacio Madero González" property="rdfs:label"/><meta about="https://w3id.org/moro/enoam/data/francisco-madero" property="owl:sameAs" resource="http://www.wikidata.org/entity/Q216766"/><meta about="https://w3id.org/moro/enoam/data/francisco-madero" content="González, Francisco Ignacio Madero" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/tlatelolco-(citta-del-messico)" typeof="dcterms:Location"/><meta about="https://w3id.org/moro/enoam/data/tlatelolco-(citta-del-messico)" content="Tlatelolco" property="rdfs:label"/><meta about="https://w3id.org/moro/enoam/data/tlatelolco-(citta-del-messico)" property="owl:sameAs" resource="http://www.wikidata.org/entity/Q14623011"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/oceano-atlantico" typeof="dcterms:Location"/><meta about="https://w3id.org/moro/enoam/data/oceano-atlantico" content="Oceano Atlantico" property="rdfs:label"/><meta about="https://w3id.org/moro/enoam/data/oceano-atlantico" property="owl:sameAs" resource="http://www.wikidata.org/entity/Q97"/><meta about="https://w3id.org/moro/enoam/data/gustavo-diaz-ordaz" typeof="foaf:Person"/><meta about="https://w3id.org/moro/enoam/data/gustavo-diaz-ordaz" content="Gustavo Díaz Ordaz Bolaños" property="rdfs:label"/><meta about="https://w3id.org/moro/enoam/data/gustavo-diaz-ordaz" property="owl:sameAs" resource="http://www.wikidata.org/entity/Q315637"/><meta about="https://w3id.org/moro/enoam/data/gustavo-diaz-ordaz" content="Bolaños, Gustavo Díaz Ordaz" property="skos:prefLabel"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d'America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Risposta al brindisi del ministro degli Esteri messicano Carrillo Flores</h1><p>Signor <span about="https://w3id.org/moro/enoam/data/141124/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/antonio-carrillo-flores" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">le sono profondamente grato, anche a nome dei miei collaboratori, per le espressioni tanto sincere ed amichevoli che Ella, nel darci il benvenuto in <span about="https://w3id.org/moro/enoam/data/141124/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/messico" typeof="deo:Reference">Messico</span>, ha voluto avere per l’<span about="https://w3id.org/moro/enoam/data/141124/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, per me personalmente e per il lavoro che ci accingiamo a compiere.</p><p class="paragraph" data-counter="2" id="p-2"> È con viva gioia che mi trovo in questo grande e nobile Paese cui l’<span about="https://w3id.org/moro/enoam/data/141124/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è da tempo legata da così stretti vincoli di civiltà e di amicizia, ai quali si sono aggiunti quelli derivanti da un promettente sviluppo dei rapporti economici. E tengo ad esprimere tutta la mia ammirazione per l’esempio singolare che il <span about="https://w3id.org/moro/enoam/data/141124/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> ha dato e dà al mondo, nell’associare un rapido sviluppo economico alle ardite riforme sociali mentre mantiene intatte antiche, nobili ed originali tradizioni culturali.</p><p class="paragraph" data-counter="3" id="p-3">La nostra presenza in questa splendida capitale ben si colloca pertanto nel felice quadro delle relazioni bilaterali che esistono tra l’<span about="https://w3id.org/moro/enoam/data/141124/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e il <span about="https://w3id.org/moro/enoam/data/141124/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> e che trovano base e stimolo per un loro costante sviluppo nella grande comprensione e simpatia che i nostri due popoli nutrono l’uno per l’altro, con una convergenza di vedute tra i due Governi e nel sereno lavoro dei molti italiani che, circondati da stima e d’affetto, hanno fatto di questo Paese ospitale la loro terra di elezione.</p><p class="paragraph" data-counter="4" id="p-4">I legami che uniscono <span about="https://w3id.org/moro/enoam/data/141124/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> e <span about="https://w3id.org/moro/enoam/data/141124/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> affondano le loro radici nel tempo e nella comunanza degli ideali di indipendenza, di libertà e di dignità umane, di elevazione sociale, di crescente partecipazione del popolo alla vita dello Stato.</p><p class="paragraph" data-counter="5" id="p-5">Guardando al passato ricordo che <span about="https://w3id.org/moro/enoam/data/141124/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/giuseppe-garibaldi" typeof="deo:Reference">Garibaldi</span> ebbe una corrispondenza continuata con uno dei Vostri più illustri patrioti, <span about="https://w3id.org/moro/enoam/data/141124/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/benito-juarez" typeof="deo:Reference">Benito Juarez</span><sup><a href="#curatornote-2" id="curatornote-ref-2">[2]</a></sup>. Per gli italiani Juarez e <span about="https://w3id.org/moro/enoam/data/141124/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/francisco-madero" typeof="deo:Reference">Madero</span><sup><a href="#curatornote-3" id="curatornote-ref-3">[3]</a></sup> sono esempio di lotta contro la tirannia per una migliore condizione umana.</p><p class="paragraph" data-counter="6" id="p-6">Nel campo dell’arte, della letteratura e della scienza, fecondi sono i rapporti culturali fra i nostri paesi, e i grandi architetti, i grandi pittori “muralistas” del <span about="https://w3id.org/moro/enoam/data/141124/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> sono conosciuti e ammirati da noi come nella loro stessa terra natale.</p><p class="paragraph" data-counter="7" id="p-7">Sia qui concesso a me, come studioso di diritto, un ammirato accenno, Signor <span about="https://w3id.org/moro/enoam/data/141124/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/antonio-carrillo-flores" typeof="deo:Reference">Ministro</span>, alla sua attività di uomo di cultura, la cui reputazione ha varcato i confini della sua patria.</p><p class="paragraph" data-counter="8" id="p-8">I nostri popoli sono vivi, seri, operosi. Essi sono fatti per lavorare insieme. È nostra responsabilità che questo passato e questo presente ci uniscano come è nel nostro destino. Sono certo che assumeremo questa responsabilità.</p><p class="paragraph" data-counter="9" id="p-9">La comunità di intenti e di ideali ha fatto sì che mai siano apparse ombre sull’orizzonte delle relazioni tra il <span about="https://w3id.org/moro/enoam/data/141124/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> e l’<span about="https://w3id.org/moro/enoam/data/141124/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica. Il <span about="https://w3id.org/moro/enoam/data/141124/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> e l’<span about="https://w3id.org/moro/enoam/data/141124/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si sono incontrati specialmente nelle Organizzazioni internazionali e vi hanno constatato che era facile l’intesa politica, perché principi e valori affermati dalle due parti ne sono la base più naturale. Nelle <span about="https://w3id.org/moro/enoam/data/141124/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> i nostri due Paesi hanno affrontato e, sono convinto, continueranno ad affrontare con concordia di intenti, i più importanti problemi mondiali promuovendo la giustizia, rispettando la libertà e i diritti degli uomini e dei popoli, lavorando con realismo ed impegno per la pace del mondo.</p><p class="paragraph" data-counter="10" id="p-10">La scelta, per la riunione dei nostri Ambasciatori, del suo grande e nobile Paese, antico e nuovo, ha voluto essere da parte nostra un omaggio verso una Nazione amica che, avanzando nella storia, ha saputo conquistare fra le altre nazioni un posto preminente per vitalità, saggezza e ricchezza di realizzazioni. È un successo che riguarda in primo luogo l’area politica di questo <span about="https://w3id.org/moro/enoam/data/141124/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/america-latina" typeof="deo:Reference">Continente</span>, dove il <span about="https://w3id.org/moro/enoam/data/141124/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/messico" typeof="deo:Reference">Messico</span>, caposaldo del mondo latino-americano, adempie in modo mirabile alla delicata ed insostituibile funzione di collegamento e di tramite tra i due in principali settori che lo compongono. Simbolo e sintesi di questo successo è stato quel Trattato di <span about="https://w3id.org/moro/enoam/data/141124/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/tlatelolco-(citta-del-messico)" typeof="deo:Reference">Tlatelolco</span><sup><a href="#curatornote-4" id="curatornote-ref-4">[4]</a></sup> che costituisce un importante strumento di pace nonché un esempio incoraggiante per altri Paesi.</p><p class="paragraph" data-counter="11" id="p-11">In questa scelta noi abbiano tenuto conto non soltanto dell’importanza del <span about="https://w3id.org/moro/enoam/data/141124/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> nell’ambito di un settore decisivo per la civiltà occidentale, ma anche delle possibilità e della disposizione del Suo Paese ad agire positivamente nel contesto dei rapporti fra l’<span about="https://w3id.org/moro/enoam/data/141124/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> e l’<span about="https://w3id.org/moro/enoam/data/141124/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, per un dialogo sempre più aperto e costruttivo fra le due regioni strettamente legate dalla storia e da interessi e ideali comuni.</p><p class="paragraph" data-counter="12" id="p-12">A questo riguardo è motivo di vivissimo compiacimento per l’<span about="https://w3id.org/moro/enoam/data/141124/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> l’avere assunto da tempo, specie nelle comunità economiche<sup><a href="#curatornote-5" id="curatornote-ref-5">[5]</a></sup>, una posizione di avanguardia nell’azione in atto dall’una e dall’altra parte dell’<span about="https://w3id.org/moro/enoam/data/141124/v1/mention-41" class="mention place" id="mention-41" property="dcterms:references" resource="https://w3id.org/moro/enoam/data/oceano-atlantico" typeof="deo:Reference">Atlantico</span> per una migliore intesa tra noi e per l’Istituzione di rapporti e la creazione di strutture che conducano ad uno sviluppo armonico di entrambi i settori e ad una crescente partecipazione dell’<span about="https://w3id.org/moro/enoam/data/141124/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> alla soluzione dei problemi di fondo del <span about="https://w3id.org/moro/enoam/data/141124/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/america-latina" typeof="deo:Reference">sub-continente americano</span>.</p><p class="paragraph" data-counter="13" id="p-13">In tale quadro all’amicizia e che lega i nostri due Paesi si schiuderanno nuovi orizzonti. Essa si concreterà in una collaborazione sempre più ampia e proficua.</p><p class="paragraph" data-counter="14" id="p-14">La nostra amicizia può assumere un carattere esemplare con grandissime possibilità di sviluppo. Penso, a questo proposito, alla possibilità di sempre più intense consultazioni ad ogni livello, consultazioni per le quali da parte italiana siamo pronti a prendere impegno, avvalendoci di ogni occasione che possa rendere più agevoli i nostri contatti.</p><p class="paragraph" data-counter="15" id="p-15">Ed è con tali sentimenti, Signor <span about="https://w3id.org/moro/enoam/data/141124/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/antonio-carrillo-flores" typeof="deo:Reference">Ministro</span>, che io levo il calice alla prosperità della Nazione messicana, alla Salute del Signor <span about="https://w3id.org/moro/enoam/data/141124/v1/mention-42" class="mention person" id="mention-42" property="dcterms:references" resource="https://w3id.org/moro/enoam/data/gustavo-diaz-ordaz" typeof="deo:Reference">Presidente</span><sup><a href="#curatornote-6" id="curatornote-ref-6">[6]</a></sup> degli <span about="https://w3id.org/moro/enoam/data/141124/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> del <span about="https://w3id.org/moro/enoam/data/141124/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/messico" typeof="deo:Reference">Messico</span>, al Suo benessere personale, Signor <span about="https://w3id.org/moro/enoam/data/141124/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/antonio-carrillo-flores" typeof="deo:Reference">Ministro</span>, ed all’amicizia che così strettamente ci unisce.</p><ol id="curatorNotes"><li about="https://w3id.org/moro/enoam/data/141124/v1/curatornote-1" class="" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Antonio Carrillo Flores (1909-1986), giurista, dal 1964 era ministro degli Esteri del Messico. <a href="#curatornote-ref-1">↑</a></li><li about="https://w3id.org/moro/enoam/data/141124/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Benito Pablo Juárez García (1806-1872), avvocato, fu il primo presidente del Messico di origine indigena (1861-1863, 1867-1872).  <a href="#curatornote-ref-2">↑</a></li><li about="https://w3id.org/moro/enoam/data/141124/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Francisco Ignacio Madero González (1873-1913), generale e riformatore, fu presidente del Messico dal 1911 al 1913.] <a href="#curatornote-ref-3">↑</a></li><li about="https://w3id.org/moro/enoam/data/141124/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il “Trattato per la proibizione di armi nucleari in America Latina e nei Caraibi”, detto anche “Trattato di Tlatelolco”, dal nome del quartiere di Città del Messico in cui fu firmato il 14 febbraio 1967, bandiva le armi nucleari da tutti i paesi del territorio interessato. <a href="#curatornote-ref-4">↑</a></li><li about="https://w3id.org/moro/enoam/data/141124/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti.  <a href="#curatornote-ref-5">↑</a></li><li about="https://w3id.org/moro/enoam/data/141124/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Gustavo Díaz Ordaz Bolaños (1911-1979), avvocato, dal 1964 era presidente del Messico. <a href="#curatornote-ref-6">↑</a></li></ol></body></html>