<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.100" name="dcterms.relation"/><meta content="10.48678/unibo/aldomoro1.4.1.100" name="dcterms.identifier"/><meta content="Moro, Aldo, [Discorso a Bari in vista delle amministrative], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.100." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aBariin vista delle amministrative]</title>
<div id="mentionMeta"><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/mediterraneo-orientale" typeof="dcterms:Location"/><meta about="https://w3id.org/moro/enoam/data/mediterraneo-orientale" content="Mediterraneo Orientale" property="rdfs:label"/><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/europa-orientale" typeof="dcterms:Location"/><meta about="https://w3id.org/moro/enoam/data/europa-orientale" content="Europa Orientale" property="rdfs:label"/><meta about="https://w3id.org/moro/enoam/data/europa-orientale" property="owl:sameAs" resource="http://www.wikidata.org/entity/Q27468"/><meta about="https://w3id.org/moro/enoam/data/levante" typeof="dcterms:Location"/><meta about="https://w3id.org/moro/enoam/data/levante" content="Levante" property="rdfs:label"/><meta about="https://w3id.org/moro/enoam/data/levante" property="owl:sameAs" resource="http://www.wikidata.org/entity/Q81483"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorso a Bari in vista delle amministrative]</h1><p class="paragraph" data-counter="1" id="p-1">Il Ministro degli Esteri, on. Aldo Moro, per la sua campagna elettorale ha ricordato come l’<span about="https://w3id.org/moro/enoam/data/141100/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sia appassionatamente impegnata in un’opera di pace. La sospingono in questo senso il suo spirito democratico, la sua vocazione umana, una intelligente valutazione dei suoi interessi. Per tutte queste ragioni si deve non solo evitare il grande scontro che incenerirebbe il mondo, ma anche i conflitti limitati, ma anche le tensioni semplicemente minacciose. Chi si può stupire dunque che l’<span about="https://w3id.org/moro/enoam/data/141100/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> guardi al <span about="https://w3id.org/moro/enoam/data/141100/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> con preoccupata attenzione e che non trascuri ogni possibile ed utile iniziativa pacificatrice?</p><p class="paragraph" data-counter="2" id="p-2">Noi non possiamo accettare come un fatto scontato che qui, come in altre aree più lontane, uomini ed anche fanciulli innocenti muoiono ogni giorno, perché non si riesce a trovare un’equa e ragionevole soluzione del problema. Non possiamo, guardando al <span about="https://w3id.org/moro/enoam/data/141100/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/mediterraneo-orientale" typeof="deo:Reference">Mediterraneo Orientale</span> ed al complicarsi ed aggravarsi del conflitto con un crescente impegno delle grandi potenze, escludere che questa diventi, ed a distanza così ravvicinata, una zona di confronto acuto e drammatico che potrebbe essere difficile controllare.</p><p class="paragraph" data-counter="3" id="p-3">Parlando infine da <span about="https://w3id.org/moro/enoam/data/141100/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, dal <span about="https://w3id.org/moro/enoam/data/141100/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span>, protesi verso il <span about="https://w3id.org/moro/enoam/data/141100/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>, legati profondamente al <span about="https://w3id.org/moro/enoam/data/141100/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/levante" typeof="deo:Reference">Levante</span>, non si può non rilevare che la vitalità economica di queste regioni, l’intensità dei nostri tradizionali commerci sono condizionati dalla pace e dalla prosperità in questa tormentata area, che unisce tre continenti ed è punto di incontro di grandi civiltà.</p><p class="paragraph" data-counter="4" id="p-4">Il nostro sviluppo è dunque legato allo sviluppo di questi popoli amici, purché la pace ritorni. Così come, del resto, un’apertura all’<span about="https://w3id.org/moro/enoam/data/141100/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa-orientale" typeof="deo:Reference">Est europeo</span>, in condizioni di sicurezza, allarga il respiro del nostro Paese ravviva anche in qualche parte la funzione peculiare del <span about="https://w3id.org/moro/enoam/data/141100/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> d’<span about="https://w3id.org/moro/enoam/data/141100/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non v’è dubbio alcuno dunque, ha proseguito l’on. Moro, che di queste cose ci si possa e ci si debba interessare. Una giusta e lungimirante politica estera è componente essenziale della nostra stessa politica interna e di sviluppo. Ma da qualche parte si è osservato con malcelato, quanto incomprensibile compiacimento, che noi non abbiamo alcun potere di dominare gli avvenimenti e che ci conviene quindi starcene da parte. Se così fosse, mi domando quale mai politica estera noi potremmo fare. Ma le cose non stanno così. È vero, noi non siamo una grande potenza, non abbiamo nelle nostre mani le chiavi della pace e della guerra. Non siamo certo importanti sul piano militare, ma lo siamo su quello economico, politico e storico. Abbiamo un’influenza, sotto questo profilo, considerevole ed il nostro amichevole ed equilibrato intervento è accettato e, direi, desiderato. In realtà questi critici hanno una visione mediocre e superata della realtà del mondo di oggi, che ha fatto sensibili passi innanzi nella via della democratizzazione dei rapporti internazionali. Le grandissime potenze contano ed è nostro interesse che siano in equilibrio e parlino tra loro. Ma contano anche altre potenze e sono in evidenza i Paesi emergenti. Essi parlano con l’<span about="https://w3id.org/moro/enoam/data/141100/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con assoluta fiducia e l’<span about="https://w3id.org/moro/enoam/data/141100/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ad essi si rivolge con lealtà, simpatia ed amicizia. È caratteristica sicura della società internazionale di oggi che Paesi, economicamente forti e politicamente significativi, abbiano una parte rilevante nello stabilire l’equilibrio mondiale e nel concorrere a realizzare sviluppi costruttivi nella intricata trama delle relazioni tra gli Stati. Ciò vuol dire naturalmente cooperazione economica e tecnica, nella misura nella quale si è in grado di offrirla. Non di questo solo si tratta, ma anche di questo. E del resto quel che si dà, ritorna in termini di sviluppo economico e d’influenza politica. Importa dunque, per molte ragioni, ma anche per questa, che l’<span about="https://w3id.org/moro/enoam/data/141100/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sia prospera, tecnicamente attrezzata, moderna ed intraprendente. Un’<span about="https://w3id.org/moro/enoam/data/141100/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> vitale cioè e non disordinata, stanca e rinunciataria. Ebbene, noi sappiamo che esistono tutte le condizioni per il continuo progresso della nostra economia e per quello, al primo strettamente connesso, della giustizia tra le persone, i settori economici e le zone geografiche. E ciò vale soprattutto nel <span about="https://w3id.org/moro/enoam/data/141100/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> che ha fatto sì un meraviglioso, indiscutibile balzo in avanti, ma deve ancora risolvere tali e tanti problemi, che un’evoluzione incompiuta e, del resto, la stessa evoluzione fin qui realizzatasi hanno proposto e lasciato aperti.</p><p class="paragraph" data-counter="5" id="p-5">Sentiamo tutti, o che si guardi all’attesa ansiosa delle zone meno sviluppate del Paese o che si considerino le esigenze di sicurezza sociale, di assistenza sanitaria, di vita confortevole, di preparazione tecnica e di cultura, che il Paese è cresciuto in fretta e vuol crescere ancora più in fretta. Richieste, del resto del tutto legittime, vengono avanzate in modo drastico e qualche volta ultimativo. Esse hanno il fondo comune di una vivissima aspirazione, non però di un disegno organico che tra loro le colleghi e le renda e le manifesti reciprocamente compatibili. La forza dei sentimenti sospinge a dare una risposta positiva, ma la ragione c’impegna a compiere un essenziale lavoro di selezione e di raccordo e ad indicare delle priorità. Non si tratta, ha proseguito l’on. Moro, di rinunziare a niente, ma di volere tutto, ordinatamente, nei tempi giusti e nei modi giusti. È questo il modo per non rinunciare. O meglio si rinuncia all’immediato, per ipotecare l’avvenire in un ragionevole snodarsi nel tempo del processo di realizzazione. È solo nel quadro della programmazione, e cioè fuori del tumultuoso accavallarsi di rivendicazioni frammentarie ed incompatibili, che può essere concepita una autentica politica di riforme, quale certamente il Paese chiede. Ciò comporta un’assunzione di responsabilità dello Stato nello scegliere la sua politica e nel fare quel che ad esso compete per la tutela del bene comune. Ma ciò comporta altresì che singoli e gruppi, condizionati dalla politica dello Stato, illuminati circa ogni riflesso del proprio comportamento, chiamati a partecipare alle scelte decisive, assumano a loro volta un atteggiamento coerente e tale da non rendere irraggiungibili gli obiettivi, di riforma e di sviluppo, che sono indicati nel Programma.</p><p class="paragraph" data-counter="6" id="p-6">È questo che può permettere anche alle Regioni di essere ad un tempo legittimamente influenti sugli indirizzi generali, economici e sociali, dello Stato, e di inserirsi senza prepotenza e con la forza della propria autonomia nel processo di superamento degli squilibri e di sviluppo armonico della società italiana. Certo, proprio per questo contenuto di libertà e di spontanea adesione, la nostra è una programmazione democratica. Ciò può renderla meno efficace, ma la inserisce nel modo più vero nel nostro sistema democratico con uno sforzo di razionalizzazione anche se imperfetto, dello sviluppo. Volere qualche cosa di più coercitivo, vuol dire mettere in crisi il nostro modo di concepire i rapporti sociali e politici e la stessa esperienza sindacale. Volere qualche cosa di meno, significa abbandonare ogni idea di ordine e di razionalizzazione, rinunciare ad ogni seria riforma, aprire la strada all’inconcludenza, e in definitiva all’anarchia. Saremmo di fronte a spinte corporative cioè non controllate dal suffragio universale. Anche per questa via come del resto per l’intero sistema politico, si giunge a ritenere che l’alternativa alla disgregazione sociale deve essere un esercizio più impegnato e responsabile della democrazia. Altrimenti la via è aperta alla coercizione quale che sia il colore, all’involuzione a destra o a sinistra, la quale metterebbe in causa il nostro fondamentale modo di vita. Se non si vuole bloccare il processo di sviluppo democratico, anche nei suoi contenuti, non resta che adoperare in modo fermo e responsabile gli strumenti della democrazia. Fare un programma cioè sulla base di scelte di eguaglianza e di giustizia e realizzarlo con un impegno quotidiano senza alcuna debolezza senza indulgenza cioè né per sé né per altri. È questo il solo modo di salvaguardare gli interessi del <span about="https://w3id.org/moro/enoam/data/141100/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> come quelli dei deboli e degli oppressi. È questo il solo modo per dare, mano a mano, alla democrazia tutto il suo contenuto sociale, e, per ciò stesso, tutto il suo contenuto politico. Chiedendo un mandato fiduciario per i partiti di centro-sinistra proponiamo di battere, nel rigore e nel respiro di un confronto democratico, la politica della protesta e la politica della coercizione, le quali fatalmente approdano allo stesso insoddisfacente risultato conservatore. E noi invece possiamo e dobbiamo innovare nello spirito del nostro tempo ma con una autentica iniziativa e senza farci sopraffare dalle cose. Il disagio di oggi può e deve essere superato dunque da una ferma scelta democratica, che renda insieme sicura e veramente feconda la vita politica del nostro Paese.</p></body></html>