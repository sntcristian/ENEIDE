<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.168" name="dcterms.relation"/><meta content="10.48678/unibo/aldomoro1.4.1.168" name="dcterms.identifier"/><meta content="Moro, Aldo, [Risposta al brindisi del ministro degli Esteri del Ghana], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.168." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Risposta al brindisi del ministro degli Esteri del Ghana]</title>
<div id="mentionMeta"><meta about="https://w3id.org/moro/enoam/data/william-ofori-atta" typeof="foaf:Person"/><meta about="https://w3id.org/moro/enoam/data/william-ofori-atta" content="William Ofori Atta" property="rdfs:label"/><meta about="https://w3id.org/moro/enoam/data/william-ofori-atta" property="owl:sameAs" resource="http://www.wikidata.org/entity/Q2580160"/><meta about="https://w3id.org/moro/enoam/data/william-ofori-atta" content="Atta, William Ofori" property="skos:prefLabel"/><meta about="https://w3id.org/moro/enoam/data/ghana" typeof="dcterms:Location"/><meta about="https://w3id.org/moro/enoam/data/ghana" content="Ghana" property="rdfs:label"/><meta about="https://w3id.org/moro/enoam/data/ghana" property="owl:sameAs" resource="http://www.wikidata.org/entity/Q117"/><meta about="https://w3id.org/moro/enoam/data/africa-occidentale" typeof="dcterms:Location"/><meta about="https://w3id.org/moro/enoam/data/africa-occidentale" content="Africa Occidentale" property="rdfs:label"/><meta about="https://w3id.org/moro/enoam/data/africa-occidentale" property="owl:sameAs" resource="http://www.wikidata.org/entity/Q4412"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/diga-di-akosombo" typeof="dcterms:Location"/><meta about="https://w3id.org/moro/enoam/data/diga-di-akosombo" content="Akosombo" property="rdfs:label"/><meta about="https://w3id.org/moro/enoam/data/diga-di-akosombo" property="owl:sameAs" resource="http://www.wikidata.org/entity/Q1282314"/><meta about="https://w3id.org/moro/enoam/data/tema" typeof="dcterms:Location"/><meta about="https://w3id.org/moro/enoam/data/tema" content="Tema" property="rdfs:label"/><meta about="https://w3id.org/moro/enoam/data/tema" property="owl:sameAs" resource="http://www.wikidata.org/entity/Q726143"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/edward-akufo-addo" typeof="foaf:Person"/><meta about="https://w3id.org/moro/enoam/data/edward-akufo-addo" content="Edward Akufo-Addo" property="rdfs:label"/><meta about="https://w3id.org/moro/enoam/data/edward-akufo-addo" property="owl:sameAs" resource="http://www.wikidata.org/entity/Q50989"/><meta about="https://w3id.org/moro/enoam/data/edward-akufo-addo" content="Akufo-Addo, Edward" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Risposta al brindisi del ministro degli Esteri del Ghana]</h1><p>Signor <span about="https://w3id.org/moro/enoam/data/141168/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">Nel ringraziarLa vivamente delle cortesi parole che <span about="https://w3id.org/moro/enoam/data/141168/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ella</span> ha voluto rivolgermi, desidero confermare i sentimenti di particolare apprezzamento ed il mio grazie più sincero per le calorose accoglienze che <span about="https://w3id.org/moro/enoam/data/141168/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ella</span>, ed il Governo del <span about="https://w3id.org/moro/enoam/data/141168/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span>, hanno voluto riservarmi.</p><p class="paragraph" data-counter="2" id="p-2">Esse costituiscono una nuova testimonianza della sincera amicizia esistente tra i nostri due Paesi.</p><p class="paragraph" data-counter="3" id="p-3">Mi è gradito ricordare che questa è la prima visita che un Ministro degli Esteri Italiano compie in <span about="https://w3id.org/moro/enoam/data/141168/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span> e nell’<span about="https://w3id.org/moro/enoam/data/141168/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/africa-occidentale" typeof="deo:Reference">Africa Occidentale</span>. Sono certo che questi nostri incontri sono destinati a continuare nell’avvenire e che si riveleranno assai utili ai fini di un ulteriore sviluppo, in tutti i campi, delle già eccellenti relazioni bilaterali tra il <span about="https://w3id.org/moro/enoam/data/141168/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span> e l’<span about="https://w3id.org/moro/enoam/data/141168/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="4" id="p-4">Dai contatti che ho avuto con le autorità di questo Paese, e da quanto ho potuto vedere nel corso del mio breve soggiorno qui, ho tratto l’impressione, anzi il convincimento, che il <span about="https://w3id.org/moro/enoam/data/141168/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span> stia incamminandosi sempre più verso nuovi traguardi sulla via del progresso economico e sociale e che, nel processo evolutivo attualmente in corso, questa Nazione si mantenga all’altezza delle antiche ed illustri tradizioni della sua storia.</p><p class="paragraph" data-counter="5" id="p-5">I ricordi di una delle più affascinanti civiltà dell’<span about="https://w3id.org/moro/enoam/data/141168/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/africa-occidentale" typeof="deo:Reference">Africa Occidentale</span>, che fin dai primi del Settecento aveva raggiunto un elevato livello di organizzazione politica<sup><a href="#curatornote-2" id="curatornote-ref-2">[2]</a></sup>, i molti contatti avuti con l’<span about="https://w3id.org/moro/enoam/data/141168/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, ove già nel Diciottesimo secolo si recavano poeti, scrittori e moralisti di questo Paese, hanno posto le basi di una cultura nazionale dotata di una propria fisionomia ed al tempo stesso aperta verso il mondo esterno. Queste caratteristiche della storia e della civiltà del Suo Paese, signor <span about="https://w3id.org/moro/enoam/data/141168/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ministro</span>, hanno certamente contribuito in misura notevole a rendere più agevole il processo Politico per il raggiungimento dell’autogoverno ed infine dell’indipendenza.</p><p class="paragraph" data-counter="6" id="p-6">Questa continuità tra il passato ed il presente, insieme alla constatazione dei successi registrati dalla proclamazione dell’indipendenza ad oggi, mi inducono a guardare con fiducia al futuro del <span about="https://w3id.org/moro/enoam/data/141168/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span>, anche per quanto concerne la sempre maggiore intensificazione dei suoi contatti politici e dei suoi scambi economici con i paesi europei, ed in particolare con l’<span about="https://w3id.org/moro/enoam/data/141168/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="7" id="p-7">È per me motivo di sincero compiacimento constatare la larga convergenza di vedute esistente tra i nostri due governi sui principali problemi internazionali, e la proficua collaborazione operante già da vari anni, e che sono convinto non potrà non rafforzarsi nell’avvenire, in campo economico. Penso in special modo alle importanti realizzazioni che hanno visto associati i due Paesi ed alle quali l’<span about="https://w3id.org/moro/enoam/data/141168/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è stata lieta di dare il proprio contributo di lavoro e di esperienza tecnica: la grandiosa Diga di <span about="https://w3id.org/moro/enoam/data/141168/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/diga-di-akosombo" typeof="deo:Reference">Akosombo</span> e la Raffineria di <span about="https://w3id.org/moro/enoam/data/141168/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/tema" typeof="deo:Reference">Tema</span>. Penso altresì al felice inserimento di alcune ditte italiane nel settore dell’edilizia e dei lavori pubblici.</p><p class="paragraph" data-counter="8" id="p-8">La nostra presenza qui in tale contesto, il nostro comune desiderio di cooperare nella fase di costruzione delle nuove infrastrutture mi sembra costituiscano la prova più concreta dell’interesse con cui il Governo italiano guarda allo sviluppo economico del <span about="https://w3id.org/moro/enoam/data/141168/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span>, al quale si è voluto dare da parte nostra un effettivo apporto mediante la concessione di un plafond creditizio, che ci auguriamo possa essere interamente utilizzato per l’attuazione di altri progetti che interessano l’economia ghanese. Ciò consentirà anche, ne sono sicuro, di vivificare l’interscambio commerciale tra i nostri due Paesi.</p><p class="paragraph" data-counter="9" id="p-9">Vorrei inoltre sottolineare che la collaborazione italo-ghanese non è limitata al campo economico e finanziario, ma trova anche espressione nella cooperazione tecnica, con particolare riguardo alla formazione dei quadri dell’Aeronautica Militare. Tale cooperazione è destinata ad intensificarsi e mi auguro possa trovare nuove forze e più adeguati strumenti pure nel settore culturale e scientifico.</p><p class="paragraph" data-counter="10" id="p-10">Come ho avuto occasione di dirle oggi nel corso del nostro colloquio, signor <span about="https://w3id.org/moro/enoam/data/141168/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ministro</span>, lo sviluppo dei rapporti tra l’<span about="https://w3id.org/moro/enoam/data/141168/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e il <span about="https://w3id.org/moro/enoam/data/141168/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span> non concerne soltanto i due Stati, ma costituisce un importante elemento nelle relazioni tra due continenti – l’<span about="https://w3id.org/moro/enoam/data/141168/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e l’<span about="https://w3id.org/moro/enoam/data/141168/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> – destinati sempre più a collaborare fra loro, sia per vicinanza geografica ed antica tradizione di scambi e di contatti, sia in virtù della crescente interdipendenza fra tutti i componenti della comunità internazionale.</p><p class="paragraph" data-counter="11" id="p-11">Sappiamo con quanta attenzione e con quanto interesse il <span about="https://w3id.org/moro/enoam/data/141168/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span> segua i progressi dell’integrazione europea, in considerazione anche dei riflessi che essa ha sul mondo africano, dei rapporti associativi stabilitisi tra la comunità economica europea<sup><a href="#curatornote-3" id="curatornote-ref-3">[3]</a></sup> ed un considerevole numero di paesi di questo <span about="https://w3id.org/moro/enoam/data/141168/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/africa" typeof="deo:Reference">continente</span><sup><a href="#curatornote-4" id="curatornote-ref-4">[4]</a></sup>, delle nuove possibilità che l’estensione dell’area comunitaria ad altri stati creerà per tutte le nazioni dell’<span about="https://w3id.org/moro/enoam/data/141168/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>.</p><p class="paragraph" data-counter="12" id="p-12">Con altrettanto interesse l’<span about="https://w3id.org/moro/enoam/data/141168/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> segue l’evolversi degli avvenimenti del <span about="https://w3id.org/moro/enoam/data/141168/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/africa" typeof="deo:Reference">continente africano</span>, ed auspica il rafforzamento della collaborazione e della concordia fra tutti i paesi che lo compongono.</p><p class="paragraph" data-counter="13" id="p-13">A queste considerazioni si ispira l’azione del Governo italiano, che ha sempre tenuto a manifestare la sua concreta ed operante solidarietà con i paesi africani sia nel dialogo bilaterale che nelle varie sedi internazionali, rimanendo al tempo stesso fedele al principio di non interferenza nelle questioni che rientrano nella sfera di sovranità delle altre nazioni.</p><p class="paragraph" data-counter="14" id="p-14">Sono certo, signor <span about="https://w3id.org/moro/enoam/data/141168/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Ministro</span>, che sulla base di tali principi sarà agevole per noi proseguire un utile dialogo sui principali problemi della realtà contemporanea, su quelli della solidarietà e della comprensione fra i popoli, uniti – come noi siamo – da una comune fede nel consolidamento e nella salvaguardia di una pace fondata sulla fiducia e sulla giustizia.</p><p class="paragraph" data-counter="15" id="p-15">È in questo spirito e con questi sentimenti che desidero levare il calice alla salute del Signor <span about="https://w3id.org/moro/enoam/data/141168/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/edward-akufo-addo" typeof="deo:Reference">Presidente della Repubblica</span><sup><a href="#curatornote-5" id="curatornote-ref-5">[5]</a></sup>, alla prosperità personale di <span about="https://w3id.org/moro/enoam/data/141168/v1/mention-40" class="mention person" id="mention-40" property="dcterms:references" resource="https://w3id.org/moro/enoam/data/william-ofori-atta" typeof="deo:Reference">Vostra Eccellenza</span> ed ai sempre più felici sviluppi delle relazioni tre l’<span about="https://w3id.org/moro/enoam/data/141168/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141168/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/ghana" typeof="deo:Reference">Ghana</span>.</p><ol id="curatorNotes"><li about="https://w3id.org/moro/enoam/data/141168/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> William Ofori Atta (1910-1988), avvocato, era appena stato nominato ministro degli Esteri del Ghana. <a href="#curatornote-ref-1">↑</a></li><li about="https://w3id.org/moro/enoam/data/141168/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’impero ashanti, sviluppatosi tra XVIII e XIX secolo nella zona. <a href="#curatornote-ref-2">↑</a></li><li about="https://w3id.org/moro/enoam/data/141168/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-3">↑</a></li><li about="https://w3id.org/moro/enoam/data/141168/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è agli accordi con gli stati “Sama” (Africa e Madagascar), sanciti nelle convenzioni di Yaoundé del 20 luglio 1963 e del 29 luglio 1969. <a href="#curatornote-ref-4">↑</a></li><li about="https://w3id.org/moro/enoam/data/141168/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Edward Akufo-Addo (1906-1979), avvocato, dal 1970 era presidente del Ghana. <a href="#curatornote-ref-5">↑</a></li></ol></body></html>