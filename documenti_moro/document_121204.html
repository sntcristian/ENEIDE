<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.204" name="dcterms.relation"/><meta content="10.48678/unibo/aldomoro1.2.1.204" name="dcterms.identifier"/><meta content="Moro, Aldo, [Un discorso dell’on. Moro a Bari. La posizione dell’Italia di fronte al problema della pace], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.204." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Un discorso dell’on. Moro a Bari. La posizione dell’Italia di fronte al problema della pace]</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/nicola-damiani" typeof="foaf:Person"/><meta about="https://w3id.org/moro/enoam/data/nicola-damiani" content="Nicola Damiani" property="rdfs:label"/><meta about="https://w3id.org/moro/enoam/data/nicola-damiani" property="owl:sameAs" resource="http://www.wikidata.org/entity/Q3876181"/><meta about="https://w3id.org/moro/enoam/data/nicola-damiani" content="Damiani, Nicola" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Un discorso dell’on. Moro a Bari. La posizione dell’Italia di fronte al problema della pace]</h1><p class="paragraph" data-counter="1" id="p-1">L’on. Prof. Aldo Moro, Sottosegretario agli Affari esteri, ha tenuto ieri mattina a <span about="https://w3id.org/moro/enoam/data/121204/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, nella sala Giuseppina, l’annunciato discorso sul tema: L’attuale momento politico italiano. Un pubblico foltissimo e numerose autorità hanno seguito l’esposizione, profonda e serenamente realistica, che egli ha fatto dei problemi e degli aspetti della nostra vita politica sotto il profilo interno e sotto quello internazionale: non un comizio, dunque, come spesso ci accade di sentire da alcuni uomini politici abituati a sollecitare facili applausi e da uditori organizzati ma, interpretazione rigorosa di fatti e di situazioni, responsabilità di giudizi e di valutazione quali si convengono non soltanto a un uomo di governo ma a un consapevole esponente di partito che intenda portare concreto contributo ai problemi del proprio paese. E fra il pubblico vi erano ascoltatori di varia posizione politica, che han seguito con non minore interesse degli altri ed hanno anch’essi alla fine applaudito. </p><p class="paragraph" data-counter="2" id="p-2">Dopo un breve saluto portato all’on. Moro dal Commissario della sezione di <span about="https://w3id.org/moro/enoam/data/121204/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> della D.C. dott. <span about="https://w3id.org/moro/enoam/data/121204/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/nicola-damiani" typeof="deo:Reference">Damiani</span><sup><a href="#curatornote-1" id="curatornote-ref-1">[1]</a></sup>, il Sottosegretario si è levato a parlare, accolto da una manifestazione di simpatia del pubblico sorto anch’esso in piedi. </p><p class="paragraph" data-counter="3" id="p-3">L’on. Moro ha ricordato il significato e l’importanza che le elezioni del 18 aprile<sup><a href="#curatornote-2" id="curatornote-ref-2">[2]</a></sup> hanno avuto nella vita politica italiana. Il 18 aprile – egli ha detto – è una data che chiude il periodo sanguinoso della guerra, del disordine sociale, della faticosa e ansiosa ripresa dell’immediato dopoguerra, «il 18 aprile il popolo italiano ha dichiarato la sua volontà di normalizzare la sua vita sociale e politica secondo i principi democratici che sono patrimonio essenziale della nostra civiltà, ha fatto una scelta che l’impegna per decenni avvenire [sic], durante i quali esso dovrà andare concretando in istituti particolari di carattere giuridico, politico e sociale la sua vita democratica». </p><p class="paragraph" data-counter="4" id="p-4">Altra conseguenza del 18 aprile è stata la possibilità di poter finalmente costituire un governo con carattere di stabilità. La <span about="https://w3id.org/moro/enoam/data/121204/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> avrebbe potuto costituire, con la sua maggioranza, un Governo monocolore, di assoluta omogeneità, riducendo al minimo i contrasti interni, così da garantire una maggiore efficacia politica in ogni campo, ma ha invece voluto mantenere fede «a quell’impegno di leale collaborazione, per cui esso riteneva di aver vinto le elezioni non da sola ma insieme agli altri partiti democratici, quei partiti che, comunque ispirati dal punto di vista ideologico, avevano una comune fede nella libertà e nella democrazia». Questa soluzione ha avuto, ed ha, degli inconvenienti di ordine pratico, soprattutto quello di non poter assicurare pienamente la rapidità dell’azione governativa. Vi sono evidenti difficoltà che occorre superare continuamente. Ma il <span about="https://w3id.org/moro/enoam/data/121204/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito di maggioranza</span> ha voluto «assumersi il compito di aprire la strada, di smussare gli angoli, di facilitare l’incontro, di creare una piattaforma sulla quale veramente possano essere convogliate tutte le forze democratiche del nostro paese». Qualche dissenso si è verificato all’interno del Governo – ha aggiunto l’on. Moro –: «io mi auguro che questi episodi siano soltanto un sentimento di disagio momentaneo, che trionfi questa formula di collaborazione alla quale tutti diano il loro contributo e, se è necessario, offrano il sacrificio momentaneo delle loro ideologie». </p><p class="paragraph" data-counter="5" id="p-5">Molto difficile, ha continuato l’oratore, è stabilire i rapporti tra il Governo, nel suo complesso, e i partiti che rappresentano l’opposizione e che sono usciti sconfitti dalle elezioni. Il raggruppamento dell’opposizione nel Fronte Popolare<sup><a href="#curatornote-3" id="curatornote-ref-3">[3]</a></sup> ha giovato, in sostanza, solo al <span about="https://w3id.org/moro/enoam/data/121204/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Non sembra, invero, che abbia portato fortuna ad altri elementi, ma è stato certamente un contributo alla chiarezza delle idee, una indicazione per il popolo italiano perché sapesse scegliere. «Ora – ha proseguito il Sottosegretario – non intendiamo, per parte nostra, menomamente turbare la libertà del giuoco democratico (non lo abbiamo fatto ieri, non lo faremo domani): questo è per noi un carattere di vita prima che di natura politica, di significato umano; noi abbiamo chiesto e chiediamo a questa opposizione di saper collaborare col Governo, nella posizione caratteristica che deve assumere in sede parlamentare per risolvere, onestamente e seriamente, i fondamentali problemi di vita del popolo italiano. Lo abbiamo chiesto dal primo momento, e oseremmo chiederlo ancora, anche se non ci sorregge molta fiducia di riuscire a ottenere da quella parte la comprensione che è necessaria per fare il lavoro insieme. Vi sono molti elementi pregiudiziali. Il primo è il fatto nuovo di uno schieramento ideologico che divide il mondo, che qualche volta rischia di dividere nell’ambito di ciascuno Stato, un popolo che ha una stessa storia ma non una stessa volontà di avvenire. È questo pregiudizio che lega la nostra opposizione a un sistema che non è nostro; che l’ancora a una posizione politica che non è di ordine interno; a una direttiva che si svolge al di fuori della vita politica del nostro paese, a una valutazione che non è nazionale. </p><p class="paragraph" data-counter="6" id="p-6">Dopo aver rilevato che da questa situazione si sviluppano forze contrarie alla realtà di uno stato unitario, alla facoltà di «operare una libera scelta di una direttiva politica», l’on. Moro ha affermato che, quando un popolo ha scelto liberamente la sua strada, a seguire questa strada, tutti si impegnano, nella pace e nella guerra, in tutte le vicende della vita politica del proprio paese. «Una volta che la scelta sia stata fatta – egli ha continuato – la maggioranza comanda e la minoranza controlla nello spirito della democrazia». Lo oratore ha, quindi, stigmatizzato certi metodi della lotta politica dell’opposizione, la quale fra l’altro accusa il Governo di essere un governo di classe. «Noi – ha detto l’on. Moro – non siamo un Governo di classe, come non siamo un partito di classe. Il nostro punto di dissenso nei confronti della minoranza non è in un diverso orientamento classista, ma nella diversa concezione che abbiamo della democrazia e della pace. Noi non possiamo con il senso di responsabilità che è caratteristico di un governo serio e stabile, accettare più o meno le folli proposte di chi non ha un’azione governativa da svolgere ma solo una propaganda di parte. Non possiamo considerare quelle proposte che, fatte per demagogia, porterebbero alla rovina il nostro paese. L’opposizione invece tende a sfruttare tutti gli inevitabili malcontenti, che in una situazione difficile come questa, fatalmente affiorano nella vita del paese. Invece nulla si potrà indicare che non sia stato fatto dal Governo, nel compito di sollevare sempre più le condizioni di vita del popolo italiano, nel compito di assicurare al popolo, come è possibile in questa dolorosa situazione, non solo dell’<span about="https://w3id.org/moro/enoam/data/121204/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ma del mondo, tutto quello che è possibile assicurare». L’on. Moro ha successivamente ricordato tutte le realizzazioni operate dal Governo ed è passato poi ad esaminare il problema della pace che, egli ha detto, non è soltanto una «aspirazione profonda, in <span about="https://w3id.org/moro/enoam/data/121204/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> forse più viva che altrove, ma un problema vero e proprio, una realtà politica». La guerra è finita ma non c’è ancora la pace. È difficile dire cosa si possa fare per contribuire a raggiungere lo obiettivo della pace. Nella difficoltà di definire una direttiva efficace, nel complesso giuoco delle forze che operano nel mondo, si possono, tuttavia, fissare quali idee vengono agitate. </p><p class="paragraph" data-counter="7" id="p-7"><em>Una di queste cela una grave insidia ed è agitata dall’opposizione o da una parte di essa: cioè che l’<span about="https://w3id.org/moro/enoam/data/121204/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> debba rimanere, come si dice, neutrale, o come è stato successivamente chiarito da <span about="https://w3id.org/moro/enoam/data/121204/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-4" id="curatornote-ref-4">[4]</a></sup>, estranea a blocchi di guerra. I sostenitori di questa tesi, ha affermato l’on. Moro, chiedono in definitiva all’altra parte un’astensione, riservandosi per parte propria libertà di azione. «L’opposizione cioè – ha aggiunto – impegnando la maggioranza all’astensione, e non assumendo essa analogo impegno, o esplicito o implicito, in fondo persegue una direttiva la quale significherebbe in sostanza, lasciare libero gioco a determinate forze che ad un certo punto potessero corrispondere all’orientamento ideologico della minoranza». Dall’altra parte invece, ha continuato il Sottosegretario, si parla di «non isolamento» ed è questo concetto che il popolo italiano deve sviluppare e tenere presente. «È evidente che la politica italiana non può essere una politica di isolamento, perché è nella forza stessa delle cose, e nella profonda ragione della vita politica, l’incontro, la collaborazione, l’amalgama con altri Paesi, sulla base di una direttiva comune che possa essere agevolmente accettata da quel complesso di popoli che in quella direttiva si impegnano. Non isolamento è appunto la meta verso la quale si è indirizzata la politica estera italiana». Dopo aver ricordato che la ratifica del trattato di pace<sup><a href="#curatornote-5" id="curatornote-ref-5">[5]</a></sup> fu la prima manifestazione di questa volontà di non isolamento, il primo atto di fiducia nella cooperazione tra i popoli, «non un punto terminale ma un punto di partenza», il Sottosegretario agli Esteri ha rilevato come da tutte le parti s’innalzi «la richiesta di una collaborazione» perché i confini degli Stati si fanno evanescenti e sorgono i grandi aggruppamenti umani e «le singole economie e le singole ideologie politiche non possono esistere se non siano collegate in questo vasto orizzonte, in questo desiderio di unità». L’oratore ha quindi dichiarato: «È in questo senso che va interpretata la nostra proposta per la quale l’organizzazione europea del Piano Marshall<sup><a href="#curatornote-6" id="curatornote-ref-6">[6]</a></sup> dovrebbe trasferirsi dal piano economico al piano politico, creando gli istituti che possano assumersi la responsabilità di coordinare democraticamente i vari Stati, in questa Europa sempre inquieta, in questa Europa che sconta, nella sua attuale debolezza e impotenza, la sua lunga inquietudine e le lotte fratricide che spesso hanno portato i popoli a schierarsi contro i popoli». Il Sottosegretario ha concluso sull’argomento, auspicando un’Europa unita «che rappresenti un’affermazione della nostra ideologia democratica, la forza operosa e pacifica della nostra civiltà occidentale, uno schieramento europeo il quale non sia uno strumento di guerra, ma uno strumento di pace, anche se si deve ritenere che contributo alla pace sia la fermezza, la solidità di una struttura politica che si crei sostituendo alle divisioni così spesso dannosamente tentatrici, alle deboli economie dei singoli Stati divisi, questa forza di una compatta unità economica e politica in un momento così nevralgico della storia del mondo».</em> </p><p class="paragraph" data-counter="8" id="p-8">Infine il Sottosegretario ha concluso esaltando «il senso di disciplina, di serietà e di consapevolezza dal quale il popolo italiano ha tratto forza per affrontare le enormi fatiche della ricostruzione politica, sociale e morale» esaltando altresì la «tensione ideale del <span about="https://w3id.org/moro/enoam/data/121204/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito Democratico Cristiano</span>», verso il quale il popolo è andato con fiducia, perché attraverso tale tensione, che «si alimenta alle sorgenti profonde di una verità religiosa e morale», il popolo ha capito di trovarsi di fronte ad un partito che ha sempre mostrato nella concretezza della vita politica, il suo profondo rispetto per la personalità umana, per la libertà spirituale e materiale dell’uomo, di fronte ad un partito che abbraccia tutte le classi sociali nel nome di una sempre più alta giustizia.</p><ol id="curatorNotes"><li about="https://w3id.org/moro/enoam/data/121204/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Nicola Damiani (1921-2009), medico, docente di Clinica ostetrica e ginecologica, politico, in quegli anni esponente locale della corrente dossettiana del partito democristiano.  <a href="#curatornote-ref-1">↑</a></li><li about="https://w3id.org/moro/enoam/data/121204/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è alle elezioni del 18 aprile 1948 in cui la Democrazia cristiana ha ottenuto circa il 48,5% dei voti. <a href="#curatornote-ref-2">↑</a></li><li about="https://w3id.org/moro/enoam/data/121204/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Fronte Popolare era la coalizione con cui si presentarono alle elezioni del 18 aprile 1948 il partito socialista e il partito comunista italiani.  <a href="#curatornote-ref-3">↑</a></li><li about="https://w3id.org/moro/enoam/data/121204/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente e nella I legislatura, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-4">↑</a></li><li about="https://w3id.org/moro/enoam/data/121204/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Trattato di pace, sottoscritto a Parigi il 10 febbraio 1947, fu ratificato dall’Assemblea costituente il 31 luglio 1947 ed entrò in vigore il 15 settembre successivo. <a href="#curatornote-ref-5">↑</a></li><li about="https://w3id.org/moro/enoam/data/121204/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Piano Marshall (George C. Marshall, segretario di Stato nell’esecutivo guidato dal presidente Henry S. Truman) è il piano di finanziamento voluto dall’amministrazione statunitense per la ricostruzione delle economie europee in seguito alla seconda guerra mondiale. <a href="#curatornote-ref-6">↑</a></li></ol></body></html>