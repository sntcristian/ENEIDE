<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.185" name="dcterms.relation"/><meta content="10.48678/unibo/aldomoro1.4.2.185" name="dcterms.identifier"/><meta content="Moro, Aldo, [Presidente del Consiglio nazionale della Dc] , in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.185." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Presidente del Consiglio nazionale della Dc]</title>
<div id="mentionMeta"><meta about="https://w3id.org/moro/enoam/data/giovanni-prandini" typeof="foaf:Person"/><meta about="https://w3id.org/moro/enoam/data/giovanni-prandini" content="Giovanni Prandini" property="rdfs:label"/><meta about="https://w3id.org/moro/enoam/data/giovanni-prandini" property="owl:sameAs" resource="http://www.wikidata.org/entity/Q3767975"/><meta about="https://w3id.org/moro/enoam/data/giovanni-prandini" content="Prandini, Giovanni" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="DC " property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Presidente del Consiglio nazionale della Dc] </h1><p class="paragraph" data-counter="1" id="p-1"><strong>« Devo esprimervi innanzitutto il mio
        rammarico per aver dato occasione a questa nuova riunione del Consiglio
        Nazionale. Avrete certamente compreso che si è trattato di un fatto
        non personale, ma politico. Così come certamente non è stata
        personale, ma politica l’iniziativa procedurale dell’on.
        <span about="https://w3id.org/moro/enoam/data/142185/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-prandini" typeof="deo:Reference">Prandini</span><sup><a href="#curatornote-1" id="curatornote-ref-1">[1]</a></sup>
        e di altri colleghi, che ringrazio per le gentili espressioni.</strong></p><p class="paragraph" data-counter="2" id="p-2"><strong>Come
        ha testimoniato il <span about="https://w3id.org/moro/enoam/data/142185/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Segretario politico</span><sup><a href="#curatornote-2" id="curatornote-ref-2">[2]</a></sup>, non ho sollecitato né
        desiderato questa investitura. Ma sono, come sempre, al servizio del
        Partito. Accetto dunque l’incarico che avete voluto conferirmi.</strong></p><p class="paragraph" data-counter="3" id="p-3"><strong>Ringrazio
        nel modo più vivo il Consiglio Nazionale, ringrazio ciascuno di
        voi, per avermi designato, facendomi un grande onore, a Presidente di
        questa Assemblea. Ricordo in questo momento, con grande deferenza, gli
        eminenti uomini politici, che mi hanno preceduto
        nell’assolvimento di questa funzione. In particolare il mio
        pensiero va al Presidente <span about="https://w3id.org/moro/enoam/data/142185/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-3" id="curatornote-ref-3">[3]</a></sup>, il quale, così degnamente
        chiamato a ricoprire questo ufficio, ha voluto, dopo l’intensa
        attività svolta, dedicarsi completamente alla vita parlamentare.
        Desidero esprimergli tutta la mia riconoscenza ed in particolare per
        l’amichevole sentimento nei miei confronti, dal quale, ancora una
        volta, è stato animato.</strong></p><p class="paragraph" data-counter="4" id="p-4"><strong>Al Segretario
        politico on. <span about="https://w3id.org/moro/enoam/data/142185/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Zaccagnini</span>, rivolgo il più vivo grazie, per avere
        voluto, con affettuosa premura, associarmi in qualche modo nella guida
        del Partito. È un altro segno, questo, della vecchia e cara
        amicizia che ci lega. </strong></p><p class="paragraph" data-counter="5" id="p-5"><strong>Io svolgerò, nel modo
        più obiettivo e con il massimo impegno, il compito di dirigere
        questa Assemblea. </strong></p><p class="paragraph" data-counter="6" id="p-6"><strong>Ma non mancherò, quando
        ne sia richiesto, di esprimere un parere e di dare un consiglio.</strong></p><p class="paragraph" data-counter="7" id="p-7"><strong>Avrò
        a cuore, come sempre e, anzi, più che mai, l’unità del
        Partito, salva sempre la dialettica delle posizioni e delle opinioni.
        Unità necessaria, soprattutto quando la <span about="https://w3id.org/moro/enoam/data/142185/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC </span>si trova in una
        situazione nuova e difficile, nella quale devono potersi esprimere, in
        condizioni tanto mutate, la sua identità, la sua iniziativa e la
        sua forza di grande partito popolare.</strong></p><p class="paragraph" data-counter="8" id="p-8"><strong>In questa
        situazione appunto ci muoviamo, ispirandoci alla tradizione democratica
        cristiana, agli orientamenti elettorali, ai deliberati del Congresso, i
        quali si rispecchiano fedelmente nella profonda ed esauriente relazione
        del<span about="https://w3id.org/moro/enoam/data/142185/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference"> Segretario del Partito</span>.</strong></p><p class="paragraph" data-counter="9" id="p-9"><strong>In questo quadro, che
        include il più leale appoggio al Governo dell’on. <span about="https://w3id.org/moro/enoam/data/142185/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-4" id="curatornote-ref-4">[4]</a></sup>, si
        collocherà la mia azione. Per grandi che siano le presenti
        difficoltà, noi vi faremo fronte con spirito unitario, fiducia in
        noi stessi, forte determinazione. </strong></p><p class="paragraph" data-counter="10" id="p-10"><strong>Sarò
        veramente lieto se, grazie alla vostra onorifica designazione,
        potrò dare un contributo, sia pur modesto, alla nostra battaglia
        per la democrazia italiana ».</strong></p><ol id="curatorNotes"><li about="https://w3id.org/moro/enoam/data/142185/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giovanni
          Prandini (1940-2018), funzionario e politico italiano, fu deputato
          della Dc dal 1972 al 1983, senatore dal 1983 al 1987 e nuovamente
          deputato fino al 1994. <a href="#curatornote-ref-1">↑</a></li><li about="https://w3id.org/moro/enoam/data/142185/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Benigno
          Zaccagnini (1912-1989), politico italiano, fu segretario della Dc dal
          1975 al 1980 [Dizionario biografico degli italiani, <em>ad vocem</em>].
          <a href="#curatornote-ref-2">↑</a></li><li about="https://w3id.org/moro/enoam/data/142185/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Amintore
          Fanfani (1908-1999), politico italiano, dopo le elezioni del 1976
          divenne presidente del Senato [Dizionario biografico degli italiani,
          <em>ad vocem</em>]. <a href="#curatornote-ref-3">↑</a></li><li about="https://w3id.org/moro/enoam/data/142185/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giulio
          Andreotti (1919-2013), politico italiano, in seguito alle elezioni del
          1976 ottenne l’incarico di formare un nuovo governo, il terzo
          da lui presieduto: un monocolore democristiano sostenuto
          dall’astensione del Pci, del Psi, del Psdi, del Pli e del Pri
          [Dizionario biografico degli italiani, <em>ad vocem</em>]. <a href="#curatornote-ref-4">↑</a></li></ol></body></html>