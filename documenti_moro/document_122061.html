<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.061" name="dcterms.relation"/><meta content="10.48678/unibo/aldomoro1.2.2.061" name="dcterms.identifier"/><meta content="Moro, Aldo, [Sulla costituzione e il funzionamento della Corte costituzionale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.061." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla costituzione e il funzionamento della Corte costituzionale]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte costituzionale della Repubblica Italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/giuseppe-codacci-pisanelli" typeof="foaf:Person"/><meta about="https://w3id.org/moro/enoam/data/giuseppe-codacci-pisanelli" content="Giuseppe Codacci-Pisanelli" property="rdfs:label"/><meta about="https://w3id.org/moro/enoam/data/giuseppe-codacci-pisanelli" property="owl:sameAs" resource="http://www.wikidata.org/entity/Q3770334"/><meta about="https://w3id.org/moro/enoam/data/giuseppe-codacci-pisanelli" content="Codacci, Pisanelli, Giuseppe" property="skos:prefLabel"/><meta about="https://w3id.org/moro/enoam/data/lodovico-benvenuti" typeof="foaf:Person"/><meta about="https://w3id.org/moro/enoam/data/lodovico-benvenuti" content="Lodovico Benvenuti" property="rdfs:label"/><meta about="https://w3id.org/moro/enoam/data/lodovico-benvenuti" property="owl:sameAs" resource="http://www.wikidata.org/entity/Q3836357"/><meta about="https://w3id.org/moro/enoam/data/lodovico-benvenuti" content="Benvenuti, Lodovico" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla costituzione e il funzionamento della Corte costituzionale] </h1><p class="paragraph" data-counter="1" id="p-1">Vorrei<sup><a href="#curatornote-1" id="curatornote-ref-1">[1]</a></sup> fare solo brevi dichiarazioni di carattere generale, per dire qual è l’atteggiamento del gruppo della <span about="https://w3id.org/moro/enoam/data/122061/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana </span>nei confronti di questo disegno di legge che ritorna dal Senato con alcuni emendamenti. Molti degli emendamenti prospettati come opportuni dal Senato noi riteniamo di potere accettare o perché essi ci sembrano giustificati o perché il loro significato è prevalentemente formale o di scarso rilievo da fare apparire inopportuna la riconferma del punto di vista della Camera. </p><p class="paragraph" data-counter="2" id="p-2">Nondimeno qualche emendamento di carattere tecnico noi crediamo di dover apportare ancora al testo che il Senato ci ha rinviato. Solo che io enunci brevemente quali sono gli argomenti intorno ai quali noi desideriamo mantenere il nostro punto di vista, parrà chiaro che non si tratta di problemi di carattere politico, bensì di questioni essenzialmente tecniche. Si tratta precisamente della norma dell’articolo 7 riguardante la posizione dei giudici dell’Alta Corte, i quali siano professori universitari. In questa Camera si discusse su questo punto e vi furono diversi pareri, ma alla fine si ritenne che i professori universitari potessero conservare il loro ufficio, a differenza di altri chiamati a far parte dell’Alta Corte, e ciò in quanto non si vedeva alcuna incompatibilità né di principio, né di carattere pratico fra l’esercizio della funzione di giudice e quello di una funzione così alta e libera come l’insegnamento universitario. </p><p class="paragraph" data-counter="3" id="p-3">Nel testo della Commissione che sta dinanzi a noi è detto che i professori, qualora siano nominati giudici dell’Alta Corte, possono essere messi in aspettativa, o su richiesta avanzata da loro stessi, o su richiesta dell’Alta Corte. Ora, ci sembra che questa norma così formulata sia eccessiva e che i professori i quali siano giudici dell’Alta Corte possano essere collocati in aspettativa soltanto quando essi stessi lo richiedano, cioè quando essi ritengano che sia praticamente incompatibile l’esercizio di una funzione con l’esercizio dell’altra funzione. </p><p class="paragraph" data-counter="4" id="p-4">L’altro punto riguarda l’articolo 48 dove è detto che nei giudizi di accusa contro il Presidente della Repubblica, contro il Presidente del Consiglio dei ministri ed i ministri partecipano tutti i giudici della Corte, ordinari ed aggregati. La norma così come viene formulata dal Senato può creare una situazione di vera impossibilità di funzionamento dell’Alta Corte, come Corte di giustizia, in quanto potrebbe mancare la possibilità di avere presenti tutti i giudici che devono partecipare, a norma dell’articolo 48, al giudizio. Noi riteniamo pertanto che sia indispensabile da un punto di vista tecnico correggere l’articolo 48 nel senso che debbano essere bensì presenti tutti i giudici, salvo che essi non siano legittimamente impediti. Il lasciare l’articolo 48 nella formula attuale, potrebbe voler dire anche il blocco per un lungo periodo della <span about="https://w3id.org/moro/enoam/data/122061/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> in questa delicatissima funzione di giudizio penale nei confronti delle altissime cariche dello Stato. Quindi, come si vede, noi desideriamo modificare il testo del Senato in questi punti limitati e di evidente significato tecnico. Ci rendiamo conto che ciò comporta il ritorno della legge al Senato; ma d’altra parte, data la ragionevolezza dei punti di vista da noi così prospettati, ritengo che il Senato possa decidere accogliendo, come io spero, le nostre posizioni nel giro di poche ore, in modo che l’istituto della <span about="https://w3id.org/moro/enoam/data/122061/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> possa al più presto entrare in funzione.</p><p class="paragraph" data-counter="5" id="p-5">Noi ci preoccupiamo, come tutti i colleghi, della rapida e il più possibile completa attuazione degli istituti previsti dalla Costituzione e fra questi, in primissima linea, della <span about="https://w3id.org/moro/enoam/data/122061/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span>. Ma d’altra parte, non possiamo dimenticare che vi sono delle esigenze di correttezza tecnica e giuridica le quali si impongono alla nostra considerazione.</p><p class="paragraph" data-counter="6" id="p-6">Perché questi istituti possano assolvere degnamente le loro funzioni, perché essi risultino – come noi desideriamo – degli strumenti adatti per rafforzare gli istituti democratici nel nostro paese, occorre che siano strutturati in modo adeguato e che le norme relative al funzionamento di essi siano norme ragionevoli e tecnicamente corrette.</p><p class="paragraph" data-counter="7" id="p-7">Per quanto riguarda l’articolo 4 (che è il solo punto in ordine al quale si poteva dire che vi fosse un vero dissenso politico fra la Camera e il Senato), noi annunciamo il nostro voto favorevole al testo predisposto dal Senato. Accogliamo cioè la formulazione per cui i giudici della <span about="https://w3id.org/moro/enoam/data/122061/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span>, la cui nomina spetta al Presidente della Repubblica, sono nominati con decreto del Presidente stesso controfirmato dal Presidente del Consiglio dei ministri. Su questo punto, come è noto, vi è stata una certa discussione nei due rami del Parlamento ed una diversità di formulazione. Del problema si è occupata largamente anche la stampa, la quale forse ha contribuito ad esasperare ed a sottolineare le diversità dei punti di vista di ordine politico-costituzionale espressi nelle due formule.</p><p class="paragraph" data-counter="8" id="p-8">La prima osservazione che io desidero fare è che, a mio parere, non vi è una diversità sostanziale e netta, come è stato da taluno sostenuto, fra la formula dell’articolo 4 elaborata dalla Camera e questa approvata dal Senato. In sostanza, secondo la formula del Senato vi è una nomina spettante al Presidente della Repubblica il quale provvede ad essa con un decreto che è controfirmato dal Presidente del Consiglio. A parere mio e di molti colleghi, eminenti giuristi, questa controfirma del Presidente del Consiglio non è un atto di pura autenticazione, un puro atto notarile, ma comporta un’assunzione di responsabilità politica da parte del Governo, così come è nell’ordine costituzionale.</p><p class="paragraph" data-counter="9" id="p-9">Quando, d’altra parte, la Camera votò la formula secondo cui la nomina spetta al Presidente detta Repubblica su proposta del ministro di Grazia e giustizia (così diceva il testo dell’articolo 4), cioè quando si prospettava l’istituto di una proposta del Governo fatta al Presidente della Repubblica, ovviamente non si intendeva ridurre l’altissima funzione del Presidente della Repubblica nell’ambito di un puro automatismo, di un mero meccanismo, tanto che il Presidente fosse chiamato solo a sottoscrivere la proposta. È evidente che nell’una e nell’altra formulazione, nell’una e nell’altra impostazione politica, è presente l’idea fondamentale che questo atto di nomina, conferito dalla Costituzione al Presidente della Repubblica, ha tipicamente la natura di un atto complesso per il quale devono incontrarsi e concorrere le due volontà: quella del Presidente della Repubblica e quella del Governo, il quale consente, apponendo la firma attraverso il Presidente del Consiglio, a che siano fatte le nomine così come è indicato nel decreto del Presidente della Repubblica.</p><p class="paragraph" data-counter="10" id="p-10">Che questa sia la più corretta soluzione, anzi la sola costituzionalmente corretta della delicata questione, risulta, tra l’altro, dalla considerazione che durante i lavori della Costituente fu proposto un emendamento per quanto riguarda la posizione, le funzioni e i poteri del Presidente della Repubblica, che delineava l’esistenza di alcuni poteri di prerogativa, cioè di poteri propri, autonomi, del tutto indipendenti del Presidente della Repubblica. E fu l’<span about="https://w3id.org/moro/enoam/data/122061/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span> che non approvò l’emendamento (presentato, credo a titolo personale, da due nostri colleghi, l’onorevole <span about="https://w3id.org/moro/enoam/data/122061/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/giuseppe-codacci-pisanelli" typeof="deo:Reference">Codacci-Pisanelli</span><sup><a href="#curatornote-2" id="curatornote-ref-2">[2]</a></sup> e l’onorevole <span about="https://w3id.org/moro/enoam/data/122061/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/lodovico-benvenuti" typeof="deo:Reference">Benvenuti</span><sup><a href="#curatornote-3" id="curatornote-ref-3">[3]</a></sup>), riconfermando con ciò il principio generale che tutti gli atti compiuti dal Presidente della Repubblica devono avere accanto come atto concorrente l’assunzione di responsabilità politica da parte del Governo.</p><p class="paragraph" data-counter="11" id="p-11">Questo è il significato che noi attribuiamo alla norma oggi in discussione. Se la nostra decisione di accogliere il testo del Senato può sottolineare, dal punto di vista formale, il nostro doveroso ossequio all’altissima funzione del Capo dello Stato, sia ben chiaro che nella sostanza noi abbiamo sempre inteso mantenere tale doveroso ossequio all’altissima carica. Anche quando la Camera dei deputati approvava la formula dell’articolo 4 nel testo originario, prevedendo cioè la presentazione di una proposta da parte del Governo, non vi fu mai da parte della maggioranza parlamentare intenzione di mancare all’ossequio dovuto all’alta carica o di interpretarne le funzioni come obbligate, mentre vi è qui evidentemente una libertà di valutazione del Capo dello Stato che si incontra e concorre con la libertà di valutazione politica del Governo.</p><p class="paragraph" data-counter="12" id="p-12">Il testo del Senato, in quanto pone l’accento sull’iniziativa del Presidente della Repubblica, in quanto inizia l’iter con il suo decreto, al quale segue, come condizione necessaria di efficacia, la controfirma del Presidente del Consiglio, costituisce una formula la quale salva insieme la sostanza e la forma dell’ossequio dovuto al Capo dello Stato.</p><p class="paragraph" data-counter="13" id="p-13">Ed è per questo che noi lo accettiamo, dando alla formula il significato che ho enunciato: un atto complesso nel quale concorrono le due volontà, quella del Capo dello Stato e quella del Presidente del Consiglio, come espressione dell’assunzione di responsabilità politica da parte del Governo.</p><p class="paragraph" data-counter="14" id="p-14">Io ho fiducia, onorevoli colleghi, che se la <span about="https://w3id.org/moro/enoam/data/122061/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span> sorgerà strutturata in questo modo, se essa rappresenterà veramente la convergenza di tutti i poteri dello Stato, del potere giudiziario, di quello legislativo e dell’altissima figura del Capo dello Stato e del Governo stesso, il quale è l’interprete delle supreme esigenze politiche del nostro paese, noi avremmo fatto di essa davvero un istituto utile ai fini dell’attuazione della democrazia in <span about="https://w3id.org/moro/enoam/data/122061/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="15" id="p-15">Da un pericolo noi ci dobbiamo guardare: che la <span about="https://w3id.org/moro/enoam/data/122061/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> sia tale che riduca lo Stato ad uno Stato di giudici. Questo noi non vogliamo, questo noi non possiamo volere. Noi desideriamo che la <span about="https://w3id.org/moro/enoam/data/122061/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span>, nella sua altissima funzione, nella sua naturale imparzialità, sia uno strumento politicamente sensibile, nella fiducia che, così facendo, daremo vita ad uno strumento efficiente di democrazia.</p><ol id="curatorNotes"><li about="https://w3id.org/moro/enoam/data/122061/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito ad alcune modifiche apportate dal Senato al testo originario votato dalla Camera dei deputati. <a href="#curatornote-ref-1">↑</a></li><li about="https://w3id.org/moro/enoam/data/122061/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Codacci-Pisanelli (1913-1988), giurista, docente universitario, politico, deputato all’Assemblea costituente e nella I legislatura per il gruppo democratico cristiano.  <a href="#curatornote-ref-2">↑</a></li><li about="https://w3id.org/moro/enoam/data/122061/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lodovico Benvenuti (1899-1976), avvocato, politico, deputato all’Assemblea costituente e nella I legislatura per il gruppo democratico cristiano. In quel momento, sottosegretario di Stato al commercio con l’estero.  <a href="#curatornote-ref-3">↑</a></li></ol></body></html>