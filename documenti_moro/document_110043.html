<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.043" name="dcterms.relation"/><meta content="10.48678/unibo/aldomoro1.1.0.043" name="dcterms.identifier"/><meta content="Moro, Aldo, Giornate di formazione per i Dirigenti, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.043." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Giornate di formazione per i Dirigenti</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma " property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Giornate di formazione per i Dirigenti</h1><p class="paragraph" data-counter="1" id="p-1">Le giornate di formazione per Dirigenti, che si terranno in <span about="https://w3id.org/moro/enoam/data/110043/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/roma" typeof="deo:Reference">Roma </span>nei primi giorni di settembre, sostituiscono il Congresso Nazionale delle nostre <span about="https://w3id.org/moro/enoam/data/110043/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>, che la presente situazione non ha permesso di convocare. Questa circostanza già chiarisce la natura e la funzione di questo nuovo incontro, mentre precisa molto nettamente la linea, anche solo esterna, che dovrà caratterizzarlo.</p><p>* * *</p><p class="paragraph" data-counter="2" id="p-2">Il Congresso è un incontro conclusivo, sul piano vasto della <span about="https://w3id.org/moro/enoam/data/110043/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> nazionale, di singoli e di <span about="https://w3id.org/moro/enoam/data/110043/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>. Un incontro che permette uno scambio fecondo di esperienze di vita, e non solo organizzativa, ma anche di studio, di meditazione attiva e costruttiva della Verità, di realizzazioni spirituali; che stabilisce un avvicinamento di anime amiche, le quali sempre più vicine vogliono diventare in ispirito cristiano di carità; che permette di valutare insieme i risultati del lavoro passato e delineare in collaborazione il piano del lavoro futuro. Il che certamente presuppone una costruzione fatta dai singoli e dalle diverse <span about="https://w3id.org/moro/enoam/data/110043/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>, ognuno per suo conto, costruzione di vita spirituale, di studio, di organizzazione; e mentre questa, con le attività che propone e che svolge, sviluppa e completa, creando poi l’ambiente propizio di fraternità e di interessamento appassionato ai problemi, facilita quell’arricchimento che l’incontro produce per il fatto del trovarsi insieme di persone che hanno pensato e pregato per un anno di lavoro in unione spirituale.</p><p class="paragraph" data-counter="3" id="p-3">Queste funzioni complesse, che mal si ridicono in poche righe (bisogna averle vissute, almeno una volta, queste esperienze, per capire che cosa vuol dire incontrarsi in un Congresso di <span about="https://w3id.org/moro/enoam/data/110043/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>) sono ancora quelle delle giornate di formazione di quest’anno. S’incontrano i Dirigenti delle <span about="https://w3id.org/moro/enoam/data/110043/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>, e queste stesse nella loro interezza, attraverso loro che le rappresentano; ancora quest’anno abbiamo esperienze di vita spirituale, di studio, organizzativa, che si scambiano in un ambiente affettuoso di amicizia; anche ora un insegnamento che le giornate danno con il loro programma di formazione e di preghiera. Tuttavia non è il nome solo che cambia; c’è qualcosa di nuovo, di fecondo, forse solo l’accentuazione di un motivo ch’è presente in tutta la nostra attività e nei nostri Convegni e Congressi in particolare.</p><p class="paragraph" data-counter="4" id="p-4">Abbiamo qui raccolte persone che dirigono, in senso molto largo, cioè s’interessano in modo particolarmente vivo delle cose della loro Associazione, sentono questa come una responsabilità loro personale, come un fatto di vita squisitamente proprio, nel quale si tiene conto – con larghezza generosa – dell’esigenza degli altri che pensano di meno o meno si occupano di queste cose. Son riuniti i Dirigenti per fare in un certo senso loro il lavoro che compagni, in numero di molto maggiore, avrebbero dovuto fare, ciascuno per proprio conto, personalmente. Poiché la <span about="https://w3id.org/moro/enoam/data/110043/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> vive tanta parte della sua vita in forza della fecondità e ricchezza spirituale che determina l’incontro annuale del Congresso, poiché le circostanze impongono di fare a meno di questo, vi sono insomma alcuni che sentono il dovere ed insieme la gioia di sostituire i loro compagni, con un sacrifizio ed un impegno personale, in questa cosa che è tanto necessaria per loro e per la <span about="https://w3id.org/moro/enoam/data/110043/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> tutta. Affinché questa abbia ugualmente il suo scambio di esperienze, la sua vita comune, la sua vita cristiana comune di preghiera e di meditazione, sia pure per pochissimi giorni. Un lavoro di pochi, insomma, fatto con spirito profondo di responsabilità, con larghezza di visioni, con squisita sensibilità per gli altri. Per questi altri che non intervengono eppure son presenti; per questi altri, che alla <span about="https://w3id.org/moro/enoam/data/110043/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> chiederanno qualcosa quest’altro anno, qualche cosa che questa potrà dare, solo se avrà fatto qui, attraverso il sacrificio e il lavoro particolarmente serio e impegnato di alcuni, la sua indispensabile esperienza annuale dell’incontro nazionale; gli altri che forse alla <span about="https://w3id.org/moro/enoam/data/110043/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> chiederanno di poter lavorar per i propri compagni, per se stessi, per tutta l’Associazione, e lavoreranno sulla base del programma che in questa occasione sarà stato delineato, nella direttiva che l’incontro amichevole dei Dirigenti della <span about="https://w3id.org/moro/enoam/data/110043/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> avrà nettamente fissato.</p><p class="paragraph" data-counter="5" id="p-5">Così la cosa più vera di queste giornate è un senso di responsabilità più viva; accentuazione vivace di quella che è caratteristica della <span about="https://w3id.org/moro/enoam/data/110043/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> in tutta la sua vita, sensibile com’essa è alla esigenza del mondo universitario che le si agita intorno. Senso di responsabilità che renderà più scrupolosi ed attenti i partecipanti nell’adempimento del proprio dovere, nel loro rispondere alla chiamata del Signore che si mostra nella possibilità di partecipare a queste giornate; più aperti nella preghiera, nel ricordo dei compagni lontani, più attivi e riflessivi nello studio che sarà conquista di verità da fare anche per loro, più espansivi nell’amicizia fucina, così cordiale, confortante e buona, che per tutti riconfermerà il legame di unione della famiglia della <span about="https://w3id.org/moro/enoam/data/110043/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>.</p><p>* * *</p><p class="paragraph" data-counter="6" id="p-6">Saranno pure queste giornate serie e pensose per l’ora che volge; più semplici, lineari, raccolte già nello schema del loro svolgimento esteriore, con una rinunzia fatta serenamente alle esuberanze goliardiche, che troppo sarebbero lontane dallo spirito con cui seguiamo gli avvenimenti e suonerebbero false e stonate. Saranno cioè non vagamente tristi, ma serene e pensose; feconde per la verità e la vita che sapranno dare, inquadrate pienamente nell’ora, che, per essere di decisioni estreme e di agitazione, è tutta ansiosa di chiarezza di verità. In questa loro fecondità di conquista di vero e di bene sapranno dare alla <span about="https://w3id.org/moro/enoam/data/110043/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> ed ai singoli, che questo appunto attendono da esse, la serenità, la decisione e la forza, necessarie sopratutto in queste circostanze, per vivere, con consapevolezza di compiti e capacità di realizzazioni, la propria vita di responsabilità.</p><p>Aldo Moro</p></body></html>