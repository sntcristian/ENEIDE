<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.219" name="dcterms.relation"/><meta content="10.48678/unibo/aldomoro1.2.1.219" name="dcterms.identifier"/><meta content="Moro, Aldo, Articolo sulla Fiera del Levante, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.219." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Articolo sullaFieradel Levante</title>
<div id="mentionMeta"><meta about="https://w3id.org/moro/enoam/data/fiera-del-levante" typeof="foaf:Organization"/><meta about="https://w3id.org/moro/enoam/data/fiera-del-levante" content="Fiera del Levante" property="rdfs:label"/><meta about="https://w3id.org/moro/enoam/data/fiera-del-levante" property="owl:sameAs" resource="http://www.wikidata.org/entity/Q3744601"/><meta about="https://w3id.org/moro/enoam/data/puglia" typeof="dcterms:Location"/><meta about="https://w3id.org/moro/enoam/data/puglia" content="Puglia" property="rdfs:label"/><meta about="https://w3id.org/moro/enoam/data/puglia" property="owl:sameAs" resource="http://www.wikidata.org/entity/Q1447"/><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Articolo sulla Fiera del Levante</h1><p class="paragraph" data-counter="1" id="p-1">L’inaugurazione di questa nuova manifestazione della <span about="https://w3id.org/moro/enoam/data/121219/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">Fiera del Levante</span> è un giorno di festa per la <span about="https://w3id.org/moro/enoam/data/121219/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/puglia" typeof="deo:Reference">Puglia</span> e, in certo senso, per tutto il <span about="https://w3id.org/moro/enoam/data/121219/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> d’Italia. La <span about="https://w3id.org/moro/enoam/data/121219/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">Fiera del Levante</span> è nata per corrispondere ad una essenziale funzione economica e politica della terra dalla quale essa è espressa ed alla quale esse serve. Malgrado ogni contraria apparenza, nella sua nascita<sup><a href="#curatornote-1" id="curatornote-ref-1">[1]</a></sup> e nel suo sviluppo non v’è stato artificio che abbia operato: gli avvenimenti successivi lo hanno dimostrato. Questo risorgere della <span about="https://w3id.org/moro/enoam/data/121219/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">Fiera</span>, in una situazione politica ed economica mondiale così radicalmente diversa e così ricca di problemi nuovi, il suo adattarsi agevolmente alle circostanze, il suo sfidare vittoriosamente le difficoltà e i pregiudizi del dopoguerra, il suo coraggioso aprire nuove strade ai traffici e al commercio degli uomini dimostrano che essa ha una ragione sostanziale di essere. Ed è, in conclusione, una nuova prova della vitale funzione del <span about="https://w3id.org/moro/enoam/data/121219/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> d’Italia e della <span about="https://w3id.org/moro/enoam/data/121219/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/puglia" typeof="deo:Reference">Puglia</span> in particolare non solo nella politica italiana, ma nella economia e nella politica del mondo.</p><p class="paragraph" data-counter="2" id="p-2">È un giorno di festa dunque, che, pur nella legittima soddisfazione delle compiute realizzazioni e del coraggio dimostrato, dice a noi del <span about="https://w3id.org/moro/enoam/data/121219/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> dei nostri compiti e delle nostre responsabilità. Ricorda a noi quel che si è fatto, dice quel che sappiamo fare, incoraggia per l’avvenire, invita alla solidarietà degli intenti e del comune lavoro. A me pare (ed ho l’ardire di pensare che sia appunto così per la maggior parte di noi) che sia più opportuno o più vero, smorzando in questo giorno soprattutto la nostra polemica meridionalista, lasciando da parte le nostre pur sacrosante lamentele e rivendicazioni, riunirci e ritrovarci in questa constatazione consolante, in questo impegno di lavoro, in questa fiera consapevolezza della nostra dignità e della nostra funzione nella vita della Patria e del mondo.</p><p class="paragraph" data-counter="3" id="p-3">Tuttavia questa giornata non può essere senza un richiamo alle nostre deficienze e conseguentemente ai nostri problemi, quelli che proprio noi dobbiamo risolvere. Certo vi sono delle lacune nel nostro tessuto economico-sociale che non dipendono da noi e pure attardano e rendono faticoso il nostro cammino. C’è qualche cosa certo che dobbiamo ricevere nel segno di una autentica (e non verbosa) solidarietà nazionale. Ma, mentre giustamente si chiede e si attende, non dimentichiamo che c’è qualche cosa, nell’ordine spirituale e politico, che noi possiamo fare personalmente (e nel fare la quale anzi non possiamo essere in nessun modo sostituiti) per il bene della nostra terra.</p><p class="paragraph" data-counter="4" id="p-4">La prima cosa da fare mi pare sia una più intensa educazione e formazione culturale di tutte le classi sociali e delle categorie dirigenti in particolare, tanto che ne nasca in tutti una maggiore consapevolezza della funzione da assolvere nella vita nazionale e internazionale e più adeguato possesso degli strumenti tecnici e morali idonei a realizzare questa funzione. Confessiamo che su questo punto siamo ancora indietro e che per esso non si può tutto attendere da un’autorità distributrice e organizzatrice, ma si deve poter contare su la responsabile appassionata iniziativa di singoli e di gruppi. Qui quasi tutto è da conquistare e, aggiungiamo, si può veramente, con impegno e con slancio, conquistare tutto. Con tanta ricchezza di intelligenza distribuita in tutte le categorie sociali, con tanto vigore d’ingegno e capacità di speculazione teorica l’<span about="https://w3id.org/moro/enoam/data/121219/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Italia meridionale</span> si presenta come un campo adatto a ricevere il buon seme ed a farlo fruttare rapidamente. Ma occorrono iniziative e persone che se ne occupino, non transitoriamente, ma permanentemente e sino in fondo. Bisogna toccare i domini della speculazione teorica, della indagine tecnica e della cultura elementare e popolare. Bisogna impegnarsi a far lavorare in pieno le nostre Università, concedendo seri istituti di alta cultura alle regioni meridionali che ne sono sprovviste a dare un ritmo al lavoro ed un tono di serietà che facciano delle nostre cattedre e dei nostri seminari delle istituzioni veramente elevate e capaci di costruire in profondità.</p><p class="paragraph" data-counter="5" id="p-5">Nell’ordine politico, e sempre per quel che attiene alla nostra iniziativa e responsabilità, ritengo si debba combattere lo spirito di clientela e di mediato o immediato interesse economico, nel quale ancora tante volte ristagna, priva di soffio ideale, la nostra vita politica meridionale. Ciò naturalmente si fa quanto meglio educazione e cultura, delle quali si è detto or ora, siano state curate. Ma per fare qualche cosa di serio in questo campo bisogna ancora battere in breccia il tono personalistico e qualche volta grettamente individualistico, della vita sociale e politica nel nostro <span about="https://w3id.org/moro/enoam/data/121219/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> e combattere al tempo stesso quella diffusa insofferenza e indifferenza che lasciano tanto (troppo) spazio libero all’iniziativa interessata non dei più coraggiosi, ma dei più spregiudicati. In questo senso mi sia consentito dire con tutta obbiettività che vedo (oltre tutto e peculiarmente nelle nostre terre) la funzione dell’attuale partito di maggioranza, il quale, per corrispondere ai suoi presupposti ed al suo programma, deve appunto svincolarsi dallo spirito di clientela e servire come uno strumento sanamente livellatore e liberatore e come mezzo espansivo di cultura e di consapevolezza umana.</p><p class="paragraph" data-counter="6" id="p-6">Per far tutte queste cose (e le molte altre che per brevità ed evidente opportunità non cito) bisogna essere molto attivi, molto spregiudicati, molto coraggiosi, molto comprensivi. Ma sopratutto bisogna agire: muoversi e non fermarsi; formare il futuro e non soltanto contemplare; fare ogni giorno il proprio dovere senza badare al risultato, spesso impercettibile. Ciò ci costringerà a rinunziare al riposo: ma appunto dobbiamo guadagnare molto tempo di storia.</p><ol id="curatorNotes"><li about="https://w3id.org/moro/enoam/data/121219/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La Fiera de Levante è stata ideata nel 1929 e ha avuto la sua prima manifestazione nel 1930. <a href="#curatornote-ref-1">↑</a></li></ol></body></html>