<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.207" name="dcterms.relation"/><meta content="10.48678/unibo/aldomoro1.2.1.207" name="dcterms.identifier"/><meta content="Moro, Aldo, [Intervista per la Radio Italiana], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.207." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Intervista per la Radio italiana]</title>
<div id="mentionMeta"><meta about="https://w3id.org/moro/enoam/data/consiglio-superiore-dell-emigrazione" typeof="foaf:Organization"/><meta about="https://w3id.org/moro/enoam/data/consiglio-superiore-dell-emigrazione" content="Consiglio superiore dell’emigrazione" property="rdfs:label"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista per la Radio italiana]</h1><p class="paragraph" data-counter="1" id="p-1">È in corso una deliberazione del Consiglio dei Ministri che costituisce il <span about="https://w3id.org/moro/enoam/data/121207/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio superiore dell’emigrazione</span><sup><a href="#curatornote-1" id="curatornote-ref-1">[1]</a></sup>. In tal modo, nel piano delle provvidenze attuate dal governo per potenziare il lavoro italiano all’estero, si crea un nuovo strumento tendente ad aumentare, per quanto è possibile, il flusso migratorio dall’<span about="https://w3id.org/moro/enoam/data/121207/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed a valorizzare pienamente nei vari paesi del mondo l’apporto del lavoro italiano.</p><p class="paragraph" data-counter="2" id="p-2">Il <span about="https://w3id.org/moro/enoam/data/121207/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio superiore dell’emigrazione</span> è stato concepito come un organo consultivo delle amministrazioni statali interessate per quanto riguarda i più importanti problemi dell’emigrazione. Esso raccoglie perciò in un complesso organico le migliori competenze che vi sono nell’apparato statale e nelle organizzazioni di categoria in ordine al fenomeno emigratorio, e cioè i rappresentanti qualificati dei diversi ministeri interessati, gli esponenti delle organizzazioni sindacali dei lavoratori e dei datori di lavoro, vari esperti, sul piano teorico e su quello pratico, dei problemi emigratori, i delegati degli enti privati di assistenza all’emigrante.</p><p class="paragraph" data-counter="3" id="p-3">In particolare confluiscono nel consiglio gli organi più qualificati dei due ministeri che per diversi profili hanno diretta competenza per questi problemi, e cioè il Ministero degli Esteri e quello del lavoro. A questo proposito è da rilevare che il fenomeno dell’emigrazione è per sua natura molto complesso, in quanto esso propone da un lato problemi di politica internazionale relativi all’apertura di sbocchi alla mano d’opera italiana nel mondo ed alla protezione all’estero dell’emigrante, e dall’altro problemi di selezione e di avviamento degli emigranti sul territorio dello Stato. A queste due diverse e congiunte evidenze provvedono appunto il ministro degli Esteri e quello nel lavoro, ciascuno nel campo particolare di azione. La necessaria collaborazione tra questi due supremi organismi responsabili, che è oggi una consolante realtà quotidiana delle due amministrazioni, avrà ora un campo nuovo e più alto in cui esercitarsi, al contatto con le richieste che saranno espresse ed i problemi che saranno proposti dalle categorie interessate in seno al consiglio di nuova istituzione. </p><p class="paragraph" data-counter="4" id="p-4">Esso costituirà perciò il luogo naturale dei dibattiti più appassionati e fecondi in ordine ai problemi politici, economici, finanziari, organizzativi e soprattutto umani della emigrazione. Mi piace insistere su questo punto: soprattutto umani, perché l’emigrazione per il governo italiano imposta problemi umani per coloro che partono e per le famiglie che spesso restano in <span about="https://w3id.org/moro/enoam/data/121207/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in attesa ansiosa; per coloro che, in paese straniero, debbono grado a grado ambientarsi, adattandosi a nuova lingua e nuovo costume, imparando ad amare una patria nuova senza per questo dimenticare la patria di origine.</p><p class="paragraph" data-counter="5" id="p-5">E ciò si fa tanto più facilmente, quanto più sono risolti i problemi concreti della vita quotidiana, quanto più ci si sente ricordati ed assistiti. Anche di ciò si occuperà il <span about="https://w3id.org/moro/enoam/data/121207/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio superiore dell’emigrazione</span>, nel quale dalla diversità delle competenze e degli orientamenti, nascerà quella unità di intenti la quale esprima la doverosa solidarietà dell’<span about="https://w3id.org/moro/enoam/data/121207/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> verso i figli chiamati ad un duro lavoro per le vie del mondo.</p><ol id="curatorNotes"><li about="https://w3id.org/moro/enoam/data/121207/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Dopo la decisione presa in sede di Consiglio di ministri, l’istituzione del Consiglio Superiore dell’Emigrazione fu presentata alle camere con il disegno di legge del 30 marzo 1949 dal presidente del Consiglio Alcide De Gasperi, il ministro degli Esteri Carlo Sforza, il ministro del Tesoro Giuseppe Pella, il ministro del Lavoro e della previdenza sociale Amintore Fanfani.  <a href="#curatornote-ref-1">↑</a></li></ol></body></html>