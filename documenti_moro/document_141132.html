<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.132" name="dcterms.relation"/><meta content="10.48678/unibo/aldomoro1.4.1.132" name="dcterms.identifier"/><meta content="Moro, Aldo, Brindisi in occasione del pranzo offerto in onore del ministro degli Esteri giapponese Aichi, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.132." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Brindisi in occasione del pranzo offerto in onore del ministro degli Esteri giapponese Aichi</title>
<div id="mentionMeta"><meta about="https://w3id.org/moro/enoam/data/kiichi-aichi" typeof="foaf:Person"/><meta about="https://w3id.org/moro/enoam/data/kiichi-aichi" content="Kiichi Aichi" property="rdfs:label"/><meta about="https://w3id.org/moro/enoam/data/kiichi-aichi" property="owl:sameAs" resource="http://www.wikidata.org/entity/Q403684"/><meta about="https://w3id.org/moro/enoam/data/kiichi-aichi" content="Aichi, Kiichi" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giappone" typeof="dcterms:Location"/><meta about="https://w3id.org/moro/enoam/data/giappone" content="Giappone" property="rdfs:label"/><meta about="https://w3id.org/moro/enoam/data/giappone" property="owl:sameAs" resource="http://www.wikidata.org/entity/Q17"/><meta about="https://w3id.org/moro/enoam/data/tokyo" typeof="dcterms:Location"/><meta about="https://w3id.org/moro/enoam/data/tokyo" content="Tokyo" property="rdfs:label"/><meta about="https://w3id.org/moro/enoam/data/tokyo" property="owl:sameAs" resource="http://www.wikidata.org/entity/Q1490"/><meta about="https://w3id.org/moro/enoam/data/hirohito" typeof="foaf:Person"/><meta about="https://w3id.org/moro/enoam/data/hirohito" content="Hirohito" property="rdfs:label"/><meta about="https://w3id.org/moro/enoam/data/hirohito" property="owl:sameAs" resource="http://www.wikidata.org/entity/Q34479"/><meta about="https://w3id.org/moro/enoam/data/hirohito" content="Hirohito, imperatore del Giappone" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Brindisi in occasione del pranzo offerto in onore del ministro degli Esteri giapponese Aichi</h1><p>Signor <span about="https://w3id.org/moro/enoam/data/141132/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/kiichi-aichi" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">tengo ad esprimere a <span about="https://w3id.org/moro/enoam/data/141132/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/kiichi-aichi" typeof="deo:Reference">Lei</span> ed al Governo giapponese il più sentito ringraziamento per la cordialità dell’accoglienza che mi è stata riservata nel Vostro nobile Paese e mi auguro che a questa visita faccia seguito una Sua, graditissima, in <span about="https://w3id.org/moro/enoam/data/141132/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Noi apprezziamo infatti grandemente incontri come questi, al fine di studiare insieme gli importanti problemi che i nostri due Paesi sono chiamati ad affrontare.</p><p class="paragraph" data-counter="2" id="p-2">I cordialissimi rapporti che hanno sempre caratterizzato le relazioni fra i nostri due Paesi scaturiscono da profonde affinità, quali lo spirito di iniziativa, la capacità di lavoro e di sacrificio, l’attaccamento alla famiglia ed al Paese, l’amore per l’arte e la bellezza. Non c’è dunque da stupirsi che anche le nostre scelte politiche presentino significative analogie, dirette, come sono, a comuni ideali di libertà e di pace.</p><p class="paragraph" data-counter="3" id="p-3">Siamo per l’uguaglianza, l’indipendenza e la interdipendenza delle Nazioni; siamo per la libertà degli uomini e dei popoli. È con questo spirito che l’<span about="https://w3id.org/moro/enoam/data/141132/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e il <span about="https://w3id.org/moro/enoam/data/141132/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> operano nell’ambito della comunità internazionale, ed in particolare in seno alla <span about="https://w3id.org/moro/enoam/data/141132/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span><sup><a href="#curatornote-2" id="curatornote-ref-2">[2]</a></sup>, respingendo la violenza come ingiustizia. Siamo dunque spiritualmente vicini ed amici.</p><p>Signor <span about="https://w3id.org/moro/enoam/data/141132/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/kiichi-aichi" typeof="deo:Reference">Ministro</span>,</p><p class="paragraph" data-counter="4" id="p-4">i colloqui franchi e cordiali di questi giorni hanno costituito una felice occasione per un utile scambio di vedute sui principali temi internazionali e sulla nostra collaborazione bilaterale. Ne abbiamo tratto conferma della larga convergenza delle nostre valutazioni, ed una forte spinta ad andare innanzi, insieme.</p><p class="paragraph" data-counter="5" id="p-5">Non vorrei tralasciare questa occasione, per ribadire lo speciale valore che l’<span about="https://w3id.org/moro/enoam/data/141132/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> attribuisce alla cooperazione economica e culturale con il <span about="https://w3id.org/moro/enoam/data/141132/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> e la volontà di intensificarla.</p><p class="paragraph" data-counter="6" id="p-6">Deve essere possibile una migliore comprensione delle nostre millenarie civiltà e dell’importante contributo che i nostri due Paesi danno attualmente al progresso culturale, scientifico e tecnologico del mondo.</p><p class="paragraph" data-counter="7" id="p-7">L’Ambasciata d’<span about="https://w3id.org/moro/enoam/data/141132/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in <span about="https://w3id.org/moro/enoam/data/141132/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/tokyo" typeof="deo:Reference">Tokyo</span> sorge in uno splendido giardino, che è legato alla storia del <span about="https://w3id.org/moro/enoam/data/141132/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span>, dato che in esso, il 4 febbraio 1703, dieci dei quarantasette <u>ronin</u> sacrificarono le loro giovani vite<sup><a href="#curatornote-3" id="curatornote-ref-3">[3]</a></sup>. Considero ciò un’espressione simbolica dei legami di amicizia che si sono andati stringendo sempre più, in ogni campo, dall’epoca in cui – un secolo fa – mentre il <span about="https://w3id.org/moro/enoam/data/141132/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> apriva le sue frontiere ai contatti con il mondo, l’<span about="https://w3id.org/moro/enoam/data/141132/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> conquistava la sua indipendenza e la sua unità.</p><p class="paragraph" data-counter="8" id="p-8">Nella convinzione di trovare nel Suo Governo e in <span about="https://w3id.org/moro/enoam/data/141132/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/kiichi-aichi" typeof="deo:Reference">Lei</span> personalmente, Signor <span about="https://w3id.org/moro/enoam/data/141132/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/kiichi-aichi" typeof="deo:Reference">Ministro</span>, piena rispondenza su queste considerazioni, mi è gradito cogliere questa occasione per rivolgere il più deferente pensiero a <span about="https://w3id.org/moro/enoam/data/141132/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/hirohito" typeof="deo:Reference">S.M. l’Imperatore</span> del <span about="https://w3id.org/moro/enoam/data/141132/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span><sup><a href="#curatornote-4" id="curatornote-ref-4">[4]</a></sup> ed alla Sua augusta Famiglia, per formulare sinceri auguri per l’avvenire del grande e amico popolo giapponese, e per levare il calice alla sua salute personale e al successo del suo lavoro.</p><ol id="curatorNotes"><li about="https://w3id.org/moro/enoam/data/141132/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Kiichi Aichi (1907-1973), esponente politico del Partito liberaldemocratico giapponese, dal 1968 era ministro degli Esteri del Giappone. <a href="#curatornote-ref-1">↑</a></li><li about="https://w3id.org/moro/enoam/data/141132/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955. <a href="#curatornote-ref-2">↑</a></li><li about="https://w3id.org/moro/enoam/data/141132/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla vicenda dei 47 ronin (nome con cui si designava un samurai senza più padrone) che attesero due anni per vendicare l’ingiustizia subita dal proprio padrone, uccidendone il responsabile della morte. Condannati per l’omicidio, a 46 di loro fu loro concesso il suicidio rituale del seppuku, che praticarono il 4 febbraio 1703. <a href="#curatornote-ref-3">↑</a></li><li about="https://w3id.org/moro/enoam/data/141132/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Hirohito (1901-1989), dal 1926 era imperatore del Giappone. <a href="#curatornote-ref-4">↑</a></li></ol></body></html>