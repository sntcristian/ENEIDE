<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.138" name="dcterms.relation"/><meta content="10.48678/unibo/aldomoro1.4.2.138" name="dcterms.identifier"/><meta content="Moro, Aldo, [Per l’anniversario dell’istituzione della Cassa di Risparmio di Puglia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.138." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Per l’anniversario dell’istituzione dellaCassa di Risparmio di Puglia]</title>
<div id="mentionMeta">
<meta about="https://w3id.org/moro/enoam/data/cassa-di-risparmio-di-puglia" typeof="foaf:Organization"/>
<meta about="https://w3id.org/moro/enoam/data/cassa-di-risparmio-di-puglia" content="Cassa di Risparmio di Puglia" property="rdfs:label"/>
<meta about="https://w3id.org/moro/enoam/data/cassa-di-risparmio-di-puglia" property="owl:sameAs" resource="http://www.wikidata.org/entity/Q28670571"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Per l’anniversario dell’istituzione della
 
  Cassa di Risparmio di Puglia
 
 ]
</h1><p class="paragraph" data-counter="1" id="p-1">
<em>
  « Dinanzi a fatti di così vasta portata l’iniziativa dei pubblici poteri deve essere puntuale e ferma, anche se non si può immaginare un capovolgimento istantaneo della situazione. Quanto avviene in altri paesi, più prosperi del nostro, sta a dimostrarlo. Si possono però registrare alcuni lievissimi segni di ripresa, e ciò conforta il governo, il quale svolge fin dalla sua costituzione una coerente azione anticongiunturale. Consapevole delle sue responsabilità, esso non desisterà dalla sua iniziativa ».
 </em>
</p><p class="paragraph" data-counter="2" id="p-2">
<em>
  « Un dato rilevante della nostra azione è l’approvazione in consiglio dei ministri di un disegno di legge sulla edificazione dei suoli. Una decisione, questa, molto attesa. È incomprensibile che si parli a questo proposito di un compromesso a finalità interne di partito. Il disegno di legge ha una sua precisa linea ed è, pur nel suo interno equilibrio, incisivo e capace di colpire fenomeni speculativi e di disordine edilizio. Si può ben sperare che il Parlamento ne inizi immediatamente l’esame dimostrando così che il rinvio ad altra legislatura, di cui ci si accusa, può essere evitato con un semplice atto di buona volontà. Nella prossima settimana il governo riferirà in Parlamento sull’elaborazione, ormai avanzata, di provvedimenti economici a medio termine secondo una visione organica delle esigenze del paese ».
 </em>
</p><p class="paragraph" data-counter="3" id="p-3">
<em>
  « Sono in corso imponenti iniziative sindacali così nel settore pubblico come in quello privato. L’azione sindacale non può essere in nessun modo contestata, ma è doveroso richiamare – lo si è già fatto nel recente passato – le grandi forze sociali, come tutte le parti interessate, al senso di responsabilità. Ad esso, del resto, le grandi forze sociali hanno detto di volersi ispirare e non abbiamo motivo di dubitare della rettitudine delle intenzioni ».
 </em>
</p><p class="paragraph" data-counter="4" id="p-4">
<em>
  « Il governo ribadisce, per parte sua, la priorità dei problemi dell’occupazione, ai quali dedicano la loro quotidiana attenzione i ministri competenti e non senza conseguire risultati positivi. Ma è certo che la soluzione del problema dell’occupazione richiede da tutti comportamenti coerenti e presuppone le disponibilità atte a favorire gli investimenti e le conversioni ritenuti necessari. Il primo provvedimento che il governo sta per presentare riguarderà appunto temi, assai rilevanti, di ristrutturazione industriale. Il paese può essere certo, pur nella durezza di questa aspra stagione, che nulla viene trascurato nel dar corso alle cose fattibili ».
 </em>
</p><p class="paragraph" data-counter="5" id="p-5">
<em>
  « La compostezza e la concordia della nazione d’altra parte sono condizioni necessarie e sufficienti per superare questo momento estremamente difficile e intravedere più aperti orizzonti. E più aperti orizzonti è dato intravedere, se si porta l’attenzione sull’
  <span about="https://w3id.org/moro/enoam/data/142138/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
  . È di questi giorni, e non senza rilevante contributo italiano, la decisione di procedere nel 1978 all’elezione diretta del Parlamento europeo. Questo, lungamente atteso, è un fatto politico di prima grandezza che, sollecitando verso l’unità, muterà il volto dell’
  <span about="https://w3id.org/moro/enoam/data/142138/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
  ed il volto dell’
  <span about="https://w3id.org/moro/enoam/data/142138/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">
   Italia
  </span>
  . È necessario giungere a questo momento di autentica integrazione, avendo riscoperto e ravvivato tutte le energie del paese, pronte ad esplicarsi in ogni campo, ed avendo rafforzato le istituzioni democratiche. L’
  <span about="https://w3id.org/moro/enoam/data/142138/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">
   Italia
  </span>
  sarà così non ai margini, ma nel pieno della vita europea ».
 </em>
</p></body></html>