<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.183" name="dcterms.relation"/><meta content="10.48678/unibo/aldomoro1.4.1.183" name="dcterms.identifier"/><meta content="Moro, Aldo, [Discorso a Foggia in vista delle elezioni amministrative], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.183." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aFoggiain vista delle elezioni amministrative]</title>
<div id="mentionMeta"><meta about="https://w3id.org/moro/enoam/data/foggia" typeof="dcterms:Location"/><meta about="https://w3id.org/moro/enoam/data/foggia" content="Foggia" property="rdfs:label"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorso a Foggia in vista delle elezioni amministrative]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141183/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/foggia" typeof="deo:Reference">Foggia</span> in occasione della campagna elettorale amministrativa, ha rilevato come nuove valutazioni e aspirazioni affiorino nella vita sociale di oggi, facendo presagire un futuro ben più ricco e vario che non sia quello che la pigrizia e lo schematismo di tanti lasciano immaginare. Il compito delle forze politiche e di governo ne risulta più difficile, ma necessario e urgente, in termini di penetrazione, lucidità e senso dell’avvenire. L’inquietudine dei giovani e dei lavoratori deve essere compresa, rispettata ed incanalata verso traguardi positivi. Perché questa è la realtà di domani che non può essere arrestata con piccoli espedienti conservatori. Si può e si deve pensare a quello che sta per avvenire. Sarebbe del tutto inadeguato ridurre queste attese ad una semplice ricerca del benessere, pure necessaria, quando invece è in gioco veramente la condizione umana; e un’acuta sensibilità, benché espressa talvolta in modo sconcertante, si sostituisce alla superficialità e alla quiescenza qualche volta riscontrate in passato. La critica alla suddetta civiltà dei consumi, in qualche misura intempestiva nel nostro Paese, ha così una sua verità che la politica non può ignorare. È necessario dunque dare alla politica una dimensione umana, se non si vuole perdere una grande occasione e circondare di discredito le forze politiche come ormai superate. La <span about="https://w3id.org/moro/enoam/data/141183/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è nella sua tradizione ed insieme fedele ai compiti del presente, quando offre visioni e valori umani come contenuto di un autentico rinnovamento. Essa può e deve parlare ai giovani e disporsi a dare ad essi una parte preponderante nella svolta storica cui siamo chiamati, che può e deve realizzarsi nell’ordine, senza cessare di essere seria e in certo senso radicale. Il senso di responsabilità, al quale dobbiamo fare richiamo, perché l’azione politica abbia il necessario appoggio di una libertà veramente creativa deve essere fondato su una larga comprensione di quello che è in gioco e di quello che occorre fare per dare uno sbocco positivo a questo momento storico. La libertà politica non è certo tutto, ma è preliminare ed essenziale. La tolleranza, il vivere e crescere insieme, non è tutto ma è pure essenziale. Una cosa deve essere assolutamente evitata, di contaminare cioè con la violenza e l’esclusivismo, la dignità e nobiltà di un grande sviluppo storico. Il “no” alla violenza è un atto di rispetto verso i giovani e i rinnovatori. Essi sanno che, al fondo dei loro ideali non c’è posto per la violenza, inutile e dannosa in una democrazia. Novità e problemi non esistono solo in Italia, ma nel mondo e in particolare in quella <span about="https://w3id.org/moro/enoam/data/141183/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> della quale siamo parte e che andiamo allargando, con un impegno coerente e determinante dell’Italia, affinché essa abbia il suo equilibrio e la sua giusta dimensione. Ci giova essere uniti per molte ragioni e anche per affrontare insieme questi problemi di portata storica secondo una linea rigorosamente democratica. È un nuovo centro, non dirò di potere, ma di significativa influenza politica che si va delineando in un mondo ben più articolato che per il passato. Noi dobbiamo esserne partecipi a pieno diritto in una posizione di rilievo, senza disarmonie che renderebbero impossibile o solo marginale la nostra presenza. Vi è dunque la necessità non di accettare supinamente gli schemi altrui, ma di intraprendere un dialogo egualmente fecondo per tutte le parti. Certo è che, essendo partiti da posizioni più arretrate ci tocca colmare un ritardo secolare e supplire con la nostra genialità inventiva e tenace allo squilibrio delle posizioni iniziali. Siamo nelle prime file e non possiamo certo tornare indietro. Vale poco chiedere elezioni dirette al Parlamento europeo, se non sapremo essere al livello della situazione e parlare il linguaggio dell’<span about="https://w3id.org/moro/enoam/data/141183/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, un linguaggio – ha concluso il Ministro degli Esteri, on. Aldo Moro – di serietà e di impegno senza superficialità, senza rinunce, senza conformismo.</p></body></html>