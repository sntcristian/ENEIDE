<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.129" name="dcterms.relation"/><meta content="10.48678/unibo/aldomoro1.1.0.129" name="dcterms.identifier"/><meta content="Moro, Aldo, I difetti degli italiani, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.129." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>I difetti degli italiani</title>
<div id="mentionMeta"><meta about="https://w3id.org/moro/enoam/data/gabriele-pepe" typeof="foaf:Person"/><meta about="https://w3id.org/moro/enoam/data/gabriele-pepe" content="Gabriele Pepe" property="rdfs:label"/><meta about="https://w3id.org/moro/enoam/data/gabriele-pepe" property="owl:sameAs" resource="http://www.wikidata.org/entity/Q52826362"/><meta about="https://w3id.org/moro/enoam/data/gabriele-pepe" content="gabriele-pepe_res-b6c9143c-3056-11e5-b07d-00271042e8d9" property="wdt:P1986"/><meta about="https://w3id.org/moro/enoam/data/gabriele-pepe" content="Pepe, Gabriele" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-politico" typeof="foaf:Organization"/><meta about="https://w3id.org/moro/enoam/data/partito-politico" content="Partito politico" property="rdfs:label"/><meta about="https://w3id.org/moro/enoam/data/partito-politico" property="owl:sameAs" resource="http://www.wikidata.org/entity/Q7278"/><meta about="https://w3id.org/moro/enoam/data/sindacato" typeof="foaf:Organization"/><meta about="https://w3id.org/moro/enoam/data/sindacato" content="Sindacato" property="rdfs:label"/><meta about="https://w3id.org/moro/enoam/data/sindacato" property="owl:sameAs" resource="http://www.wikidata.org/entity/Q178790"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>I difetti degli italiani</h1><p class="paragraph" data-counter="1" id="p-1">Dei difetti del popolo italiano si è occupato di recente <span about="https://w3id.org/moro/enoam/data/110129/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/gabriele-pepe" typeof="deo:Reference">Gabriele Pepe</span><sup><a href="#curatornote-1" id="curatornote-ref-1">[1]</a></sup> su <em>«Il Risorgimento Liberale»</em>, indicandone due: la mancanza di senso civico e la scarsa educazione politica<sup><a href="#curatornote-2" id="curatornote-ref-2">[2]</a></sup><em>.</em> Ed intanto quell’<span about="https://w3id.org/moro/enoam/data/110129/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/gabriele-pepe" typeof="deo:Reference">Autore</span>, proponendosi di compiere una valutazione serena e, soprattutto, costruttiva, si schierava contro coloro che si mostrano così solleciti nell’attribuire al nostro popolo, ed al nostro soltanto, le colpe peggiori. Costume non nuovo e certo deprecabile, malgrado la nobiltà dell’intento morale che spesso lo determina, perché inclina a disperdere come vane l’energie necessarie alla ripresa nazionale.</p><p class="paragraph" data-counter="2" id="p-2">Le colpe dei popoli sono colpe degli uomini che li compongono; quando si discende perciò verso questo apprezzamento realistico e lo si conduce con il necessario rigore obbiettivo, si scorge che mescolato al male, se pur meno visibile, c’è molto bene, eroismo, per lo più silenzioso ed oscuro, della modesta vita di ogni giorno. E come la guerra, facendo dilagare la miseria, turbando l’ordine delle famiglie, rendendo più chiare ed acute le già latenti crisi politiche e spirituali, determinando colossali movimenti di masse umane non sempre controllate e orientate, ha aggravato e messo in dolorosa evidenza abiti di decadenza morale, ha pure creato o accentuato solidarietà, sollecitato incontri costruttivi tra uomini, chiarito idee, tolto da consuetudini di mediocrità e d’indifferenza molti spiriti, fatti così più vigili e pensosi.</p><p class="paragraph" data-counter="3" id="p-3">Ciò è avvenuto in questa guerra per il popolo italiano, al quale perciò sarebbe ingiusto guardare con animo sfiduciato, malgrado mille segni sconcertanti di decadenza e di disorientamento, perché accanto a questi vi son pure prove manifeste di vitalità e promesse, crediamo, non ingannatrici, di un miglioramento spirituale e morale.</p><p class="paragraph" data-counter="4" id="p-4">Se non sentissimo questa fiducia, se la nostra sensibilità non ci avvertisse dell’emergere misterioso dalla storia di motivi profondi e operosi di verità e di bene, dovremmo guardare con paura all’eccessivo fiorire di iniziative, le più varie, troppo spesso vuote di contenuto o quasi, mentr’esse, pur tanto manchevoli, son manifestazioni di questa vitalità e contribuiscono, a loro volta, così diagnosticate, a corroborare la nostra fiducia e ad aumentare la nostra serenità.</p><p class="paragraph" data-counter="5" id="p-5">Ma vi è indubbiamente, accanto al bene, del disordine morale, e gravissimo; vi è in <span about="https://w3id.org/moro/enoam/data/110129/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e fuori d’<span about="https://w3id.org/moro/enoam/data/110129/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed è espressione, la più evidente, di quella crisi degli spiriti nel nostro tempo, la quale ha avuto nella guerra rinnovata in forma di tanto più distruttiva un tentativo disperato di soluzione. E proprio la guerra, urto di egoismi e di smarrimenti, tutti responsabili, sebbene in diversa misura, serve a meglio svelare questa tragica universalità la quale non è qualche cosa di aggiunto, ma di assolutamente connaturale all’esperienza del male. Così non è soltanto ingenuo, ma pure molto pericoloso per la necessaria rigenerazione, il considerare in modo esclusivo quelli che sono aspetti particolari di un fenomeno unico e tra loro interdipendenti e influenzantisi.</p><p class="paragraph" data-counter="6" id="p-6">Il male, come e più del bene, è terribilmente diffusivo; contro esso soprattutto non valgono le frontiere, tanto meno le mobili frontiere, che la guerra sposta con facilità convulsa.</p><p class="paragraph" data-counter="7" id="p-7">Se pur è necessario dunque guardare a noi stessi, perché da noi naturalmente comincia l’opera salutare di rigenerazione, se si vuol fare opera costruttiva, è egualmente indispensabile guardare molto lontano, per sentire le nostre e le altrui responsabilità, quali sono, veramente universali.</p><p class="paragraph" data-counter="8" id="p-8">E se si va facendo sempre più decisamente strada l’idea di una comunione politica del mondo, la quale fa apparire i problemi nazionali come aspetti particolari di problemi europei e mondiali, tanto più certamente ciò vale per i problemi dello spirito. Ed anzi tale viva ed operosa solidarietà nell’impostare e risolvere questi, è come il fondamento indispensabile e l’anima di ogni altra solidarietà, che resta, per sua natura, più in superficie.</p><p class="paragraph" data-counter="9" id="p-9">Né esaltazioni né depressioni dunque; guardiamo in faccia la realtà, per riconoscere il poderoso bagaglio di male che noi uomini di tutte le genti portiamo per debolezza o malvagità; per intraprendere tutti insieme l’opera vera di rinascita con piena fiducia nella possibilità di vincere il male, con la certezza che questo è il contributo più serio che può essere dato alla soluzione dei mille problemi che ci travagliano, con una operante coscienza della interdipendenza umana per la quale non può esservi risorgimento dell’<span about="https://w3id.org/moro/enoam/data/110129/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> se non in un’elevazione morale del mondo e viceversa.</p><p class="paragraph" data-counter="10" id="p-10">Se poi si vuole impostare in termini concreti questo problema di una universale rinascita morale, bisogna, noi pensiamo, fare operare in modo solidale e senza diffidenze tutti gli organismi che perseguono fini educativi quali che siano le premesse e le mete ultime di ciascuno, purché essi possano incontrarsi in un programma minimo comune, come possono in effetti il più delle volte.</p><p class="paragraph" data-counter="11" id="p-11">Non si neghi che molte incomprensioni ed anzi dichiarate incompatibilità hanno spesso impedito o diminuito di efficacia quest’opera educativa. Le iniziative religiose, i <span about="https://w3id.org/moro/enoam/data/110129/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span>, i <span about="https://w3id.org/moro/enoam/data/110129/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/sindacato" typeof="deo:Reference">sindacati</span>, le scuole dovrebbero nelle varie nazioni potersi incontrare e più efficacemente lavorare insieme. Sul piano internazionale diverse fedi religiose, organi di cultura, istituti sindacali dovrebbero meglio accordarsi in un piano comune di rigenerazione, superando le barriere politiche e quelle spirituali che non sono meno pericolose.</p><p class="paragraph" data-counter="12" id="p-12">E quanto più si vorrà e saprà prescindere, così, lavorando, da un immediato intento politico, tanto più si farà opera efficace per questo fine. Ché al di là dei problemi concreti territoriali ed economici, che conducono i popoli a incontrarsi o scontrarsi, vi sono da risolvere, per facilitare e rendere duratura la pace del mondo, problemi spirituali. La lotta contro il male ed il conseguente ritrovamento in noi di una umanità comune e buona sono appunto impulsi efficacissimi, e di efficacia durevole, per raggiungere un assetto politicamente ordinato in questo mondo sconvolto.</p><p>Mr.</p><ol id="curatorNotes"><li about="https://w3id.org/moro/enoam/data/110129/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Gabriele Pepe (1899-1971) giornalista e storico, esponente del Partito liberale. <a href="#curatornote-ref-1">↑</a></li><li about="https://w3id.org/moro/enoam/data/110129/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Moro allude all’articolo di G. Pepe, <em>La fede negli ideali</em>, in <em>Risorgimento Liberale</em>, II, n. 156, 25 novembre 1944, p. 1.  <a href="#curatornote-ref-2">↑</a></li></ol></body></html>