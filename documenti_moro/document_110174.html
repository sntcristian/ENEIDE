<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.174" name="dcterms.relation"/><meta content="10.48678/unibo/aldomoro1.1.0.174" name="dcterms.identifier"/><meta content="Moro, Aldo, Osservatorio 1 , in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.174." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Osservatorio 1</title>
<div id="mentionMeta"><meta about="https://w3id.org/moro/enoam/data/giuseppe-sala" typeof="foaf:Person"/><meta about="https://w3id.org/moro/enoam/data/giuseppe-sala" content="Giuseppe Sala" property="rdfs:label"/><meta about="https://w3id.org/moro/enoam/data/giuseppe-sala" content="Sala, Giuseppe" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/></div>
<div id="referenceMeta">
<meta about="https://w3id.org/moro/enoam/data/g-sala-che-cosa-vuole-la-democrazia-cristiana-1945" typeof="fabio:Expression"/><meta about="https://w3id.org/moro/enoam/data/g-sala-che-cosa-vuole-la-democrazia-cristiana-1945" content="G. Sala, Che cosa vuole la democrazia cristiana?, in Domenica, a. II, n. 17, 29 aprile 1945, p. 1." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/ doco: http://purl.org/spar/doco/"><h1>Osservatorio 1</h1><p class="paragraph" data-counter="1" id="p-1">In un articolo pubblicato su «Domenica» del 29 aprile con il titolo: «Che cosa vuole la <span about="https://w3id.org/moro/enoam/data/110174/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana</span>?», <span about="https://w3id.org/moro/enoam/data/110174/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/giuseppe-sala" typeof="deo:Reference">Giuseppe Sala</span><sup><a href="#curatornote-1" id="curatornote-ref-1">[1]</a></sup> dice cose interessanti e di viva attualità intorno alla posizione delle forze cristiane in questo tormentato momento di storia<sup><a href="#curatornote-2" id="curatornote-ref-2">[2]</a></sup>. In sostanza l’A. delinea un conflitto tra correnti conservatrici e correnti progressiste, orientate le prime verso la <span about="https://w3id.org/moro/enoam/data/110174/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, considerata come una istituzione di garanzia dell’ordine costituito, indirizzate le altre verso una concezione dinamica che scorge «<span about="https://w3id.org/moro/enoam/data/110174/v1/quote-0" class="quote" id="quote-0" typeof="doco:TextChunk">nell’insegnamento di Cristo un continuo mordente rivoluzionario in un’ansia di perfettibilità e di rinnovamento</span>». Come conseguenza di queste premesse i rapporti con il mondo del laicismo sono diversi, caratterizzati nel primo caso da intransigenza, intolleranza, incomprensione, nel secondo «da un’ardente curiosità e da una continua “mano tesa” verso le più opposte e lontane sponde».</p><p class="paragraph" data-counter="2" id="p-2">Quest’analisi ci sembra acuta ed esatta; essa ci appare, di più, valida oltre il campo strettamente politico al quale il <span about="https://w3id.org/moro/enoam/data/110174/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giuseppe-sala" typeof="deo:Reference">Sala</span> limita immediatamente la sua indagine. E ciò senza far torto, naturalmente, alla innegabile buona fede di tutti coloro che professano arditamente la fede cristiana. Ma certo è che oggi, con la maggiore desiderabile vivezza, è impostato in sede politica ed extra politica, le quali sono, come ognuno vede, strettamente congiunte, il problema del modo di operare nel mondo (in un mondo sconvolto e che nega, in tutto o in parte, la sua anima cristiana) del fermento evangelico. Questo è problema di tatto, di buon gusto, di saggia politica, ma sopratutto di carità. Sta di fatto che ad un mondo incosciente e smarrito il cristianesimo ufficiale deve rivelare questa verità, ignota e presente, del suo naturale cristianesimo. Questa è la forma essenziale di ricupero e la sola possibile in questo momento. Ciò implica un diligente e severo ritrovamento da parte di coloro che professano questa fede augusta delle ragioni profonde ed essenziali del cristianesimo, al di là degli abiti mentali e delle istituzioni sociali che pretesero a volta a volta di essere da quelle ispirati e quasi se ne fecero un monopolio. Ciò implica sopratutto porsi al ritmo celere e ansioso di questo progresso di vita, che è, se pur disconosca se stesso, squisitamente cristiano ed ha nel cristianesimo la sua misura, la sua mèta ultima, la garanzia di quella compostezza e costruttività antidemagogica, le quali altrimenti mancherebbero.</p><p class="paragraph" data-counter="3" id="p-3">Una politica della mano tesa<sup><a href="#curatornote-3" id="curatornote-ref-3">[3]</a></sup> non è rinunzia a se stessi, ma larghezza comprensiva di carità. In questo mondo frantumato avrà la vittoria, chi saprà fare per primo coraggiosamente un passo decisivo verso l’unità. L’unità nella verità. </p><p>(a. m.)</p><ol id="curatorNotes"><li about="https://w3id.org/moro/enoam/data/110174/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Giuseppe Sala (1916-1970), dopo l’internamento militare in Germania, fu segretario dell’associazione dei Laureati dell’Università Cattolica “Ludovico Necchi”. Collaboratore del Partito nazionale cristiano nell’Alta Italia, partecipò attivamente al lancio di <em>Cronache sociali</em>. Fu consigliere nazionale della Democrazia cristiana.  <a href="#curatornote-ref-1">↑</a></li><li about="https://w3id.org/moro/enoam/data/110174/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110174/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/g-sala-che-cosa-vuole-la-democrazia-cristiana-1945" typeof="biro:BibliographicReference">G. Sala, <em>Che cosa vuole la democrazia cristiana?</em>, in <em>Domenica</em>, a. II, n. 17, 29 aprile 1945, p. 1.</span> <a href="#curatornote-ref-2">↑</a></li><li about="https://w3id.org/moro/enoam/data/110174/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> L’espressione richiama il dibattito politico e culturale suscitato, in Francia e nella Chiesa cattolica a metà degli anni Trenta, dall’appello alla collaborazione tra le forze della sinistra e i cattolici rivolto il 17 aprile 1936 da Maurice Thorez, segretario del Partito comunista francese, in vista delle elezioni che avrebbero portato alla vittoria del Fronte popolare. La locuzione era stata ripresa a proposito del discorso di Palmiro Togliatti al teatro Brancaccio di Roma, il 9 luglio 1944, nel quale il leader comunista aveva sottolineato il rispetto della fede religiosa del popolo italiano e auspicato la cooperazione politica tra comunisti e democristiani. Moro qui ne rovescia la prospettiva: i cattolici sono chiamati a compiere il primo passo nel dialogo con le forze politiche laiche.   <a href="#curatornote-ref-3">↑</a></li></ol></body></html>