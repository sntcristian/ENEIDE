<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.139" name="dcterms.relation"/><meta content="10.48678/unibo/aldomoro1.3.1.139" name="dcterms.identifier"/><meta content="Moro, Aldo, [Discorso ai dirigenti della Dc di Salerno], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.139." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso ai dirigenti della Dc di Salerno]</title>
<div id="mentionMeta"><meta about="https://w3id.org/moro/enoam/data/carmine-de-martino" typeof="foaf:Person"/><meta about="https://w3id.org/moro/enoam/data/carmine-de-martino" content="Carmine De Martino" property="rdfs:label"/><meta about="https://w3id.org/moro/enoam/data/carmine-de-martino" property="owl:sameAs" resource="http://www.wikidata.org/entity/Q3660359"/><meta about="https://w3id.org/moro/enoam/data/carmine-de-martino" content="De, Martino, Carmine" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso ai dirigenti della Dc di Salerno]</h1><p class="paragraph" data-counter="1" id="p-1">A Salerno, il segretario politico della Democrazia Cristiana, on. Aldo Moro, intervenendo ad una riunione di dirigenti di partito e di amministratori locali democristiani, rievocata la figura dell’on. <span about="https://w3id.org/moro/enoam/data/131139/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/carmine-de-martino" typeof="deo:Reference">Carmine De Martino</span><sup><a href="#curatornote-1" id="curatornote-ref-1">[1]</a></sup>, che svolse, nella fedeltà al partito, una intensa leale attività al servizio della <span about="https://w3id.org/moro/enoam/data/131139/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, del Paese, della sua regione, ha detto che uno dei dati più importanti, più significativi, in questo momento, è l’unità della <span about="https://w3id.org/moro/enoam/data/131139/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Essa è un bene essenziale per il Paese, una garanzia che la DC offre per la sua capacità di raccogliere tutte le voci, di interpretare armonicamente tutte le esigenze, di esprimere in sé tutti i ceti che compongono la società italiana.</p><p class="paragraph" data-counter="2" id="p-2">L’unità della <span about="https://w3id.org/moro/enoam/data/131139/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> risponde alla sua peculiare funzione politica, alla necessità di avere in <span about="https://w3id.org/moro/enoam/data/131139/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, al centro dello schieramento politico, una grande forza largamente rappresentativa della società, senza accentuazioni classiste, senza posizioni unilaterali, ma in uno spirito vero di libertà e di giustizia.</p><p class="paragraph" data-counter="3" id="p-3">La nostra unità non è uniformità nella vita sociale, è una sintesi che nasce dalla varietà, e non una sintesi qualsiasi, ma una sintesi di libertà e di giustizia, senza esclusivismi. Per questo la <span about="https://w3id.org/moro/enoam/data/131139/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è un partito popolare: il che non vuol dire da parte sua minor comprensione della varietà sociale, mortificazione delle libere iniziative. Il richiamo alla natura popolare del partito significa che l’accento è posto su coloro che devono salire, che noi vogliamo aiutare a salire, inserendo questa ansia di giustizia del popolo italiano nell’alveo della libertà.</p><p class="paragraph" data-counter="4" id="p-4">Questa è la caratteristica essenziale della <span about="https://w3id.org/moro/enoam/data/131139/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la capacità che abbiamo di aprire una prospettiva di giustizia nel quadro della libertà democratica. Ciò significa, innanzitutto, libertà di scelta. Malgrado l’accusa che ci viene di aver monopolizzato il potere, e quasi di aver creato il regime, è pur certo che dopo anni di guida della <span about="https://w3id.org/moro/enoam/data/131139/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> il popolo italiano ha, ancora una volta, nelle sue mani, il suo destino.</p><p class="paragraph" data-counter="5" id="p-5">Ma questa caratterizzazione del partito, secondo principi di libertà, significa anche rispetto completo della dignità dell’uomo, della varietà della vita sociale, operante solidarietà che trova il suo fondamento nella nostra ispirazione cristiana.</p><p class="paragraph" data-counter="6" id="p-6">Nella <span about="https://w3id.org/moro/enoam/data/131139/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vi è, al di là delle differenziate sfumature di pensiero, che sono proprie di un grande partito, un filone comune, che costituisce una ragione di fiducia per il Paese, il quale sa di trovare, assieme alla possibilità di una adeguata rappresentanza, una linea retta che porta lontano.</p><p class="paragraph" data-counter="7" id="p-7">Unità e, poi, continuità della <span about="https://w3id.org/moro/enoam/data/131139/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Siamo il partito che ha avuto la massima responsabilità della guida politica del Paese, in uno dei periodi più fortunosi dell’<span about="https://w3id.org/moro/enoam/data/131139/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e del mondo. Abbiamo affrontato enormi difficoltà, abbiamo rappresentato nella nostra ispirazione cristiana una alternativa alla disperazione, al fascismo, al comunismo. Da quel momento abbiamo preso in mano il Paese, non da soli, ma in una posizione dominante. Non c’è atto di questi anni che non abbia il segno caratteristico della decisione e volontà della <span about="https://w3id.org/moro/enoam/data/131139/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Così abbiamo assicurato la continuità della nostra storia nella rinascita democratica del Paese.</p><p class="paragraph" data-counter="8" id="p-8">Sin dall’inizio la <span about="https://w3id.org/moro/enoam/data/131139/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si è presentata come partito della libertà da difendere di fronte all’attacco massiccio delle due forze totalitarie, le quali, con diverso grado di pericolosità, erano e sono una grave minaccia per la democrazia.</p><p class="paragraph" data-counter="9" id="p-9">La <span about="https://w3id.org/moro/enoam/data/131139/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si è collocata in un punto dello schieramento politico che lascia margini a sinistra e a destra. La <span about="https://w3id.org/moro/enoam/data/131139/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non potrà mai spostarsi in queste direzioni. Una posizione di rottura e di difesa, questa, durata fino ad oggi.</p><p class="paragraph" data-counter="10" id="p-10">Garanzia, dunque, delle istituzioni e rispetto dello Stato democratico, nel quale si esprime la libertà di tutti i cittadini: questi i punti essenziali del nostro impegno. In questa atmosfera di libertà abbiamo svolto una grande azione costruttiva, che ha trasformato l’<span about="https://w3id.org/moro/enoam/data/131139/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Lo diciamo con orgoglio, anche come un dato importante per la scelta politica dei cittadini.</p><p class="paragraph" data-counter="11" id="p-11">Per la nostra azione, non esclusiva, ma determinante, il Paese si è mosso; è tutta una società che si è trasformata nella libertà e nell’ordine. È una pacifica evoluzione quella che abbiamo condotto. E certo non dimentichiamo i meriti del Paese, il complesso delle energie spese per realizzare questi obiettivi, a favore di una società che a non lontana scadenza può prevedere il pieno impiego e sviluppare ancor di più l’equa distribuzione del reddito.</p><p class="paragraph" data-counter="12" id="p-12">È un cammino enorme che è stato compiuto. Un cammino che forse non ci sarebbe stato senza la guida sicura della <span about="https://w3id.org/moro/enoam/data/131139/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Gli stessi problemi che ci stanno davanti derivano in gran parte dallo sviluppo sin qui operato. C’è quindi una continuità nel culto della libertà, nella promozione della dignità della persona, nello spirito di giustizia, nello sviluppo economico e sociale.</p><p class="paragraph" data-counter="13" id="p-13">C’è un punto di rottura in questa continuità? C’è un momento nel quale la <span about="https://w3id.org/moro/enoam/data/131139/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> abbia smarrito qualcosa del suo patrimonio ideale, come affermano i suoi critici? Tutta la <span about="https://w3id.org/moro/enoam/data/131139/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è qui per respingere l’accusa ingiusta di una rottura che avrebbe compromesso la nostra netta, irriducibile distinzione di fronte alle forze totalitarie e in particolare al comunismo che è la più potente. Non è diventato meno attento e penetrante il nostro impegno di ricacciare indietro i totalitari. La nostra politica di maggiore giustizia, conseguenza delle esigenze proposte dall’azione di questi anni, non vuol essere mortificante della libertà dell’uomo, dello spirito di libere intraprese, della varietà e ricchezza della vita sociale. Le cose fatte, gli impegni assunti, le esperienze condotte in questi anni non sono un fatto di rottura, non sono fuori dalla nostra tradizione, ma sono lo sviluppo naturale della nostra azione. Quando, riaffermando la posizione dominante della <span about="https://w3id.org/moro/enoam/data/131139/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, diciamo: vogliamo richiamare a noi tutte le forze capaci di operare sul terreno democratico, siamo nella tradizione degasperiana, la quale ha posto l’accento sulla valorizzazione delle forze politiche, sulla necessità di creare un largo fronte delle forze della libertà. Lo sforzo fatto di arricchire, ravvivare questo fronte, di sospingere coloro che sono ancora in una posizione non completamente chiara, a fare il cammino necessario, è nell’ambito della nostra tradizionale linea politica. </p><p class="paragraph" data-counter="14" id="p-14">Abbiamo aperto una prospettiva costruttiva che renda possibile, se vi sarà buona volontà, il cammino che il <span about="https://w3id.org/moro/enoam/data/131139/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista italiano</span> deve compiere. Ma non abbiamo mai dimenticato le diversità ideologiche irriducibili, le rilevanti differenze politiche. Non abbiamo perso la prudenza e la cautela indicate a <span about="https://w3id.org/moro/enoam/data/131139/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-2" id="curatornote-ref-2">[2]</a></sup>. Non è venuta meno la difesa democratica rappresentata dalla <span about="https://w3id.org/moro/enoam/data/131139/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; la <span about="https://w3id.org/moro/enoam/data/131139/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non ha perso neppure in minima parte le sue caratteristiche, o snaturate le sue scelte di fondo di politica interna ed internazionale. Abbiamo difeso le istituzioni mentre facevamo sviluppare questa spinta in avanti del <span about="https://w3id.org/moro/enoam/data/131139/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista italiano</span>. Ma solo se sarà approfondita la dichiarazione di principio che esclude la collaborazione per la conquista del potere tra socialisti e comunisti, il <span about="https://w3id.org/moro/enoam/data/131139/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista italiano</span> sarà definitivamente isolato nel Paese, la minaccia totalitaria sarà contrastata da un fronte sempre più efficace, saranno realizzati gli obiettivi politici che hanno mosso, nel suo senso di responsabilità, la <span about="https://w3id.org/moro/enoam/data/131139/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Non c’è rottura con il passato, c’è un andare avanti senza uniformità, ma affrontando le esigenze nuove con strumenti nuovi, nella continuità del fine da raggiungere.</p><p class="paragraph" data-counter="15" id="p-15">Ci presentiamo al corpo elettorale<sup><a href="#curatornote-3" id="curatornote-ref-3">[3]</a></sup> con tutte queste caratteristiche; con la nostra prudenza e il nostro ardimento, con quel disegno politico che ci ha indotto a rivolgere l’invito al <span about="https://w3id.org/moro/enoam/data/131139/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista italiano</span> e la prudenza con la quale abbiamo guardato ai rischi della situazione e alle esigenze ulteriori che debbono essere soddisfatte. Ci presentiamo attraverso l’onesta indicazione delle esigenze di questi anni e la proposizione che grandi decisioni devono essere assunte dal <span about="https://w3id.org/moro/enoam/data/131139/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista italiano</span>. La garanzia, la chiarezza che offriamo al Paese, sono più importanti che nel passato, proprio perché siamo in una fase sperimentale. Ci presentiamo al corpo elettorale proponendo esigenze, problemi, speranze. E in questo panorama assume particolare rilevanza la forza della <span about="https://w3id.org/moro/enoam/data/131139/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Qualcuno ha criticato l’insistenza con la quale chiedo forza per la <span about="https://w3id.org/moro/enoam/data/131139/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ma se c’è un momento nel quale questa insistenza è doverosa, è proprio l’attuale, quando cioè basta poco, un segno di distrazione, di incertezza, il pericolo che venga scalfito il primato della <span about="https://w3id.org/moro/enoam/data/131139/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché tutti i dati dell’equilibrio politico vengano alterati. La <span about="https://w3id.org/moro/enoam/data/131139/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è naturalmente, al centro dello schieramento politico, garanzia di equilibrio e di stabilità politica. Non vogliamo la diminuzione della <span about="https://w3id.org/moro/enoam/data/131139/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, anzi chiediamo di accrescere la sua forza. Lo diciamo di fronte a tutti e al <span about="https://w3id.org/moro/enoam/data/131139/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> in particolare, che sapendo bene quali sarebbero le conseguenze, punta su una mortificazione della <span about="https://w3id.org/moro/enoam/data/131139/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Una possibilità nuova, cioè, di attrattiva che il <span about="https://w3id.org/moro/enoam/data/131139/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> potrebbe esercitare verso il Paese, e verso le forze democratiche. La <span about="https://w3id.org/moro/enoam/data/131139/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> può ricacciare il <span about="https://w3id.org/moro/enoam/data/131139/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> all’opposizione in ragione dei suoi ideali e della sua forza, di una contrapposizione di fondo. Tutto ciò sarebbe compromesso alterando l’equilibrio politico.</p><p class="paragraph" data-counter="16" id="p-16">Riferendosi a recenti rilievi sulla linea seguita dalla <span about="https://w3id.org/moro/enoam/data/131139/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in questa campagna elettorale, l’on. Moro ha osservato: non siamo noi gli iniziatori di nessuna polemica nei confronti dei partiti democratici. La prima parola polemica non è mai venuta da noi. Ma quando si considera utile ridimensionare la <span about="https://w3id.org/moro/enoam/data/131139/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quando si dice che da un nostro indebolimento dovrebbe derivare l’indebolimento del <span about="https://w3id.org/moro/enoam/data/131139/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, noi diciamo: non crediamo di essere egoisti, perché difendendo la nostra forza e funzione abbiamo la consapevolezza di difendere la democrazia in <span about="https://w3id.org/moro/enoam/data/131139/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. In una fase delicata che può portare a sviluppi positivi, ma potrebbe aprire prospettive negative, la garanzia fondamentale è data dalla forza, dalla integrità della <span about="https://w3id.org/moro/enoam/data/131139/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La nostra non è la forza per la forza: abbiamo infatti enunciato un programma responsabile che nel suo complesso raccoglie le esigenze fondamentali del Paese in questo momento storico. È un programma che qualifica, nella unità e nella continuità, la <span about="https://w3id.org/moro/enoam/data/131139/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Non chiediamo un mandato in bianco, ma che ritorni a noi il mandato sulla base della nostra storia, e in virtù della nostra volontà di difendere la libertà, di far progredire la giustizia, di salvaguardare la posizione internazionale del nostro Paese.</p><p class="paragraph" data-counter="17" id="p-17">Terremo fede domani come ieri, agli impegni fondamentali assunti di fronte al corpo elettorale.</p><ol id="curatorNotes"><li about="https://w3id.org/moro/enoam/data/131139/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Carmine De Martino (1898-1963), deputato della Dc. De Martino era scomparso il 29 marzo, pochi giorni prima del discorso di Moro. <a href="#curatornote-ref-1">↑</a></li><li about="https://w3id.org/moro/enoam/data/131139/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-2">↑</a></li><li about="https://w3id.org/moro/enoam/data/131139/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-3">↑</a></li></ol></body></html>