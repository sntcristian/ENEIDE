<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.060" name="dcterms.relation"/><meta content="10.48678/unibo/aldomoro1.2.2.060" name="dcterms.identifier"/><meta content="Moro, Aldo, [Sulla proroga dei termini delle commissioni di inchiesta sulla miseria e sulla disoccupazione], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.060." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla proroga dei termini delle commissioni di inchiesta sulla miseria e sulla disoccupazione]</title>
<div id="mentionMeta"><meta about="https://w3id.org/moro/enoam/data/giuseppe-bettiol" typeof="foaf:Person"/><meta about="https://w3id.org/moro/enoam/data/giuseppe-bettiol" content="Giuseppe Bettiol" property="rdfs:label"/><meta about="https://w3id.org/moro/enoam/data/giuseppe-bettiol" property="owl:sameAs" resource="http://www.wikidata.org/entity/Q3770116"/><meta about="https://w3id.org/moro/enoam/data/giuseppe-bettiol" content="giuseppe-bettiol" property="wdt:P1986"/><meta about="https://w3id.org/moro/enoam/data/giuseppe-bettiol" content="Bettiol, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla proroga dei termini delle commissioni di inchiesta sulla miseria e sulla disoccupazione]</h1><p class="paragraph" data-counter="1" id="p-1">Prendo<sup><a href="#curatornote-1" id="curatornote-ref-1">[1]</a></sup> la parola solo per fare una proposta transattiva fra le due che sono affiorate fino a questo momento nella discussione. Prima di farlo, vorrei però precisare, a nome dell’onorevole <span about="https://w3id.org/moro/enoam/data/122060/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-bettiol" typeof="deo:Reference">Bettiol</span><sup><a href="#curatornote-2" id="curatornote-ref-2">[2]</a></sup>, che non si è inteso affatto da questa parte della Camera e da parte dell’onorevole <span about="https://w3id.org/moro/enoam/data/122060/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giuseppe-bettiol" typeof="deo:Reference">Bettiol</span> personalmente, svalutare in qualsiasi modo il magnifico lavoro fatto dalle due Commissioni. Quando l’onorevole <span about="https://w3id.org/moro/enoam/data/122060/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giuseppe-bettiol" typeof="deo:Reference">Bettiol</span> scherzosamente diceva che occorreva un motore per accelerare il lavoro di queste Commissioni, non intendeva dire che non si sia lavorato bene, ma solo che per la prossima scadenza della legislatura sarebbe opportuno un ulteriore acceleramento dei lavori, in modo che questi possano concludersi entro la legislatura stessa.</p><p class="paragraph" data-counter="2" id="p-2">Ora, a me pare questa una ragione di carattere giuridico formale, ma una ragione tuttavia molto importante. Non mi sembra, cioè, né opportuno né possibile prolungare la vita della Commissione d’inchiesta al di là della vita di questa Camera. Mi si dice che ci siano dei precedenti di inchieste durate lo spazio di più legislature. Ma se così fosse – io non sono in grado di controllare, ma credo senz’altro che ciò sia esatto – vorrebbe dire allora che la proroga dovrebbe essere anzi assai più lunga, cioè tale da poter incidere sensibilmente nella vita della prossima legislatura. </p><p class="paragraph" data-counter="3" id="p-3">Ma evidentemente così non è nel caso nostro, perché da parte dei rappresentanti delle due Commissioni ci è stato detto che occorre un certo periodo di proroga, ma che non vada al di là del mese dì settembre<sup><a href="#curatornote-3" id="curatornote-ref-3">[3]</a></sup>. E allora io mi donando se sia corretto, se sia opportuno incidere entro un’altra legislatura per lo spazio di solo due o tre mesi e per di più per mesi che saranno presumibilmente destinati alle vacanze.</p><p class="paragraph" data-counter="4" id="p-4">E allora un termine transattivo potrebbe, mi pare, rappresentare una giusta soluzione; si potrebbe cioè stabilire la durata di questi lavori sino alla convocazione della nuova Camera. Così noi resteremmo nei termini di questa legislatura, in quanto la Camera è prorogata di diritto fino all’entrata in funzione della nuova, ed avremmo praticamente altri tre o quattro mesi di tempo per esaurire questi lavori, lasciando in pari tempo libera la nuova Camera, se, come è possibile, lo riterrà opportuno, di estendere ancora nel tempo la durata delle due Commissioni di inchiesta o di provvedere altrimenti in questa materia.</p><p class="paragraph" data-counter="5" id="p-5">La mia proposta, che è intermedia tra le due che sono state fatte, praticamente soddisfa tutte le esigenze, giacché arrivando sino al settembre non si potrà fare, con le consuete ferie estive, molto più di quello che non si possa fare entro il mese di giugno.</p><ol id="curatorNotes"><li about="https://w3id.org/moro/enoam/data/122060/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sulle richieste di proroga dei lavori delle commissioni avanzate dall’onorevole Roberto Tremelloni ed altri per la commissione parlamentare d’inchiesta sulla disoccupazione e dall’onorevole Ezio Vigorelli ed altri per la commissione parlamentare d’inchiesta sulla miseria. <a href="#curatornote-ref-1">↑</a></li><li about="https://w3id.org/moro/enoam/data/122060/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Bettiol (1907-1982), giurista, docente di diritto penale, deputato all’Assemblea costituente e nella I legislatura per il gruppo democratico cristiano, di cui è presidente. Si veda la voce del DBI, a firma Luciano Pettoello Mantovani, vol. 34, 1988. <a href="#curatornote-ref-2">↑</a></li><li about="https://w3id.org/moro/enoam/data/122060/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Sono intervenuti in questo senso i deputati democristiani Giuseppe Rapelli e Gaetano Ambrico e il deputato socialista Giovanni Pieraccini. <a href="#curatornote-ref-3">↑</a></li></ol></body></html>