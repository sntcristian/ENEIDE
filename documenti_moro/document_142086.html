<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.086" name="dcterms.relation"/><meta content="10.48678/unibo/aldomoro1.4.2.086" name="dcterms.identifier"/><meta content="Moro, Aldo, [Alla Conferenza nazionale dell’emigrazione], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.086." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Alla Conferenza nazionale dell’emigrazione]</title>
<div id="mentionMeta">
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/organizzazione-delle-nazioni-unite-per-l-alimentazione-e-l-agricoltura" typeof="foaf:Organization"/>
<meta about="https://w3id.org/moro/enoam/data/organizzazione-delle-nazioni-unite-per-l-alimentazione-e-l-agricoltura" content="FAO" property="rdfs:label"/>
<meta about="https://w3id.org/moro/enoam/data/organizzazione-delle-nazioni-unite-per-l-alimentazione-e-l-agricoltura" property="owl:sameAs" resource="http://www.wikidata.org/entity/Q82151"/>
<meta about="https://w3id.org/moro/enoam/data/roma" typeof="dcterms:Location"/>
<meta about="https://w3id.org/moro/enoam/data/roma" content="Roma" property="rdfs:label"/>
<meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/>
<meta about="https://w3id.org/moro/enoam/data/ccie" typeof="foaf:Organization"/>
<meta about="https://w3id.org/moro/enoam/data/ccie" content="CCIE" property="rdfs:label"/>
<meta about="https://w3id.org/moro/enoam/data/africa" typeof="dcterms:Location"/>
<meta about="https://w3id.org/moro/enoam/data/africa" content="Africa" property="rdfs:label"/>
<meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/america" typeof="dcterms:Location"/>
<meta about="https://w3id.org/moro/enoam/data/america" content="Continente americano" property="rdfs:label"/><meta about="https://w3id.org/moro/enoam/data/america" property="owl:sameAs" resource="http://www.wikidata.org/entity/Q828"/>
<meta about="https://w3id.org/moro/enoam/data/mezzogiorno" typeof="dcterms:Location"/>
<meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/>
<meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/>
<meta about="https://w3id.org/moro/enoam/data/comunita-economica-europea" typeof="foaf:Organization"/>
<meta about="https://w3id.org/moro/enoam/data/comunita-economica-europea" content="CEE" property="rdfs:label"/>
<meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/>


<meta about="https://w3id.org/moro/enoam/data/consiglio-nazionale-dell-economia-e-del-lavoro" typeof="foaf:Organization"/>
<meta about="https://w3id.org/moro/enoam/data/consiglio-nazionale-dell-economia-e-del-lavoro" content="Consiglio nazionale dell’economia e del lavoro" property="rdfs:label"/>
<meta about="https://w3id.org/moro/enoam/data/consiglio-nazionale-dell-economia-e-del-lavoro" property="owl:sameAs" resource="http://www.wikidata.org/entity/Q3687370"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Alla Conferenza nazionale dell’emigrazione]
</h1><p class="paragraph" data-counter="1" id="p-1">
 A nome del governo desidero rivolgere il più vivo e cordiale benvenuto a tutti i partecipanti a questa Conferenza nazionale nella fiducia che essa possa svolgere un lavoro costruttivo, per la migliore conoscenza e la giusta soluzione dei problemi, tutti estremamente importanti, che riguardano la nostra emigrazione.
</p><p class="paragraph" data-counter="2" id="p-2">
 Trenta milioni di italiani (l’equivalente della popolazione metropolitana all’inizio del novecento) sono emigrati nel primo secolo di unità nazionale e sei milioni di nostri concittadini sono oggi all’estero per motivi di lavoro. Basta questo richiamo a dare la misura del rilievo che assume per l’
 <span about="https://w3id.org/moro/enoam/data/142086/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 il fenomeno migratorio e delle attese e speranze che questa Conferenza ha suscitato.
</p><p class="paragraph" data-counter="3" id="p-3">
 Nessun altro paese ha tanti dei suoi figli sparsi per il mondo. Ad essi è dovuta profonda riconoscenza per la operosità, l’impegno, lo spirito di sacrificio, l’onestà, l’attaccamento alla patria ed ai suoi valori tradizionali di cui essi hanno dato prova. Sono cittadini esemplari, dai quali viene alla collettività nazionale lo stimolo a superare non solo le attuali difficoltà economiche, ma anche quella crisi nei valori e nelle istituzioni in cui l’
 <span about="https://w3id.org/moro/enoam/data/142086/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 – e non solo l’
 <span about="https://w3id.org/moro/enoam/data/142086/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 – si dibatte in questa epoca di profonde trasformazioni.
</p><p class="paragraph" data-counter="4" id="p-4">
 Il caldo benvenuto va innanzitutto alle centinaia di diretti rappresentanti dei nostri lavoratori all’estero presenti in questa sala che la cortese ospitalità della
 <span about="https://w3id.org/moro/enoam/data/142086/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/organizzazione-delle-nazioni-unite-per-l-alimentazione-e-l-agricoltura" typeof="deo:Reference">
  FAO
 </span>
 ci ha concesso e poi ai parlamentari, ai rappresentanti e osservatori dei governi esteri, delle organizzazioni internazionali, dei sindacati e delle associazioni internazionali che onorano con la loro presenza questa Conferenza e ne testimoniano l’interesse.
</p><p class="paragraph" data-counter="5" id="p-5">
 So bene che cosa è costato, in termini di lunga e seria preparazione, l’assise che oggi si apre, una delle più complesse e difficili mai tenutesi in
 <span about="https://w3id.org/moro/enoam/data/142086/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . I problemi organizzativi sono stati assai notevoli. Basti accennare alla difficoltà di convocare a
 <span about="https://w3id.org/moro/enoam/data/142086/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">
  Roma
 </span>
 centinaia di persone provenienti da ogni parte del mondo e selezionate secondo criteri di obiettiva e democratica ripartizione tra le forze rappresentative della nostra emigrazione. Si è cercato infatti di garantire che nessuna voce rimanesse inascoltata, che ad ogni opinione fosse assicurata libertà di espressione, che insomma la Conferenza fosse il più possibile aperta e non condizionata.
</p><p class="paragraph" data-counter="6" id="p-6">
 Sono certo che il frutto dell’impegnativo lavoro svolto soprattutto nel corso del 1974 dalle associazioni, dalle forze politiche e sindacali, dal
 <span about="https://w3id.org/moro/enoam/data/142086/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/ccie" typeof="deo:Reference">
  CCIE
 </span>
<sup>
<a href="#curatornote-1" id="curatornote-ref-1">
   [1]
  </a>
</sup>
 , durante le riunioni tenute in
 <span about="https://w3id.org/moro/enoam/data/142086/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/africa" typeof="deo:Reference">
  Africa
 </span>
 , in
 <span about="https://w3id.org/moro/enoam/data/142086/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 e nei due emisferi del
 <span about="https://w3id.org/moro/enoam/data/142086/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/america" typeof="deo:Reference">
  continente americano
 </span>
 , sarà utilizzato in questa Conferenza, che di tale processo rappresenta il momento culminante in vista di una nuova fase della storia dell’emigrazione italiana.
</p><p class="paragraph" data-counter="7" id="p-7">
 Il governo tiene dunque fede alle sue promesse ed accetta responsabilmente di discutere con il mondo dell’emigrazione le soluzioni dei vari problemi.
</p><p class="paragraph" data-counter="8" id="p-8">
 Il momento che stiamo attraversando è dei più difficili. La generale recessione delle economie dei paesi occidentali, conseguenza dell’aumento del prezzo del petrolio e delle materie prime, cui si è collegato un violento processo inflazionistico che sta sconvolgendo equilibri interni e internazionali, ripropone drammaticamente il problema dell’occupazione. E proprio in questa situazione si deve parlare del riassestamento in patria della nostra emigrazione. Quale arduo cammino ci sta dinanzi! Quale lavoro di recupero e quale impeto di nuovo sviluppo ci è domandato!
</p><p class="paragraph" data-counter="9" id="p-9">
 Esistono tuttavia alcuni segni, in
 <span about="https://w3id.org/moro/enoam/data/142086/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e nel mondo, che potrebbero far sperare in un’inversione di tendenza. Il rilancio degli investimenti produttivi e la difesa del posto di lavoro sembrano diventati ora obiettivi prioritari di molti governi sia pur da conciliare con la lotta all’inflazione e all’aumento dei prezzi. A breve termine, non ci si possono tuttavia attendere progressi sensazionali. Occorrono quindi realismo e senso della misura, non disgiunti da una forte affermazione di principio.
</p><p class="paragraph" data-counter="10" id="p-10">
 Quello che il governo può promettere è che l’emigrazione non sarà guardata come un fenomeno marginale e fatale del processo di sviluppo economico e sociale del paese, valvola di sfogo per le regioni depresse e fonte di valuta pregiata per la bilancia dei pagamenti. Il governo si impegna piuttosto a considerare l’emigrazione come « problema nazionale», la cui soluzione è intimamente connessa ai temi generali dello sviluppo del
 <span about="https://w3id.org/moro/enoam/data/142086/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 , dell’andamento dell’occupazione e della produttività, della crescita economica e sociale del paese, del superamento degli squilibri settoriali e territoriali.
</p><p class="paragraph" data-counter="11" id="p-11">
 Questa Conferenza dovrà essere la Conferenza dell’emigrazione, e non sull’emigrazione; non convegno di studi né assise di rivendicazioni astratte e meramente polemiche, in cui si discetti senza proporre valide e realistiche soluzioni. Il mio auspicio, la mia speranza è che la Conferenza raggiunga un vasto consenso su obiettivi concreti e metodi efficaci che costituiscano, come la stessa legge prescrive, le linee di una « politica dell’emigrazione » la quale, assicurando una effettiva libera mobilità, consenta al lavoratore il rientro in patria e una sua adeguata tutela all’estero.
</p><p class="paragraph" data-counter="12" id="p-12">
 Il primo punto è legato al superamento delle attuali difficoltà ed al rilancio, difficile ma necessario, dell’economia italiana. Il secondo all’energia ed all’impegno consapevole del governo ed al prestigio internazionale dell’
 <span about="https://w3id.org/moro/enoam/data/142086/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 .
</p><p class="paragraph" data-counter="13" id="p-13">
 Vengono dunque in evidenza da un lato i temi, attualissimi, del nostro sviluppo e dall’altro i problemi dell’alloggio, della scuola, della formazione professionale, della sicurezza sociale, delle rimesse, del ricongiungimento delle famiglie, dell’informazione, della partecipazione, della integrazione, della promozione umana e sociale, aspetti tutti del problema generale della tutela giuridica e politica dell’emigrante con dimensioni e sfaccettature diverse a seconda dei paesi in cui è presente la nostra emigrazione e degli accordi bilaterali e multilaterali che siano stati in proposito stipulati.
</p><p class="paragraph" data-counter="14" id="p-14">
 Il governo sta effettuando uno sforzo globale, sul fronte interno come su quello internazionale, per venire incontro alle più urgenti esigenze dei nostri lavoratori all’estero. Va menzionato in questo contesto il raddoppio degli stanziamenti a favore dell’emigrazione sul bilancio del ministero degli esteri per l’anno finanziario 1975, passati da 7 a 15 miliardi di lire. Tale aumento, ancora certo inadeguato rispetto alla massa dei bisogni da soddisfare, riguarda soprattutto il settore dell’assistenza scolastica ai figli dei nostri emigranti, nel quale più è avvertita la necessità di sostegno da parte dello Stato.
</p><p class="paragraph" data-counter="15" id="p-15">
 Collegata a questo è la
 
 serie di iniziative allo studio per migliorare condizioni di lavoro e preparazione del personale, facilitare la conoscenza delle lingue, favorire l’integrazione dei figli dei nostri emigranti nel tessuto sociale dei paesi di accoglimento, dare loro la possibilità di un impiego futuro specie nel settore turistico e dei servizi in genere una volta rientrati in patria.
</p><p class="paragraph" data-counter="16" id="p-16">
 Sempre nel campo dell’assistenza scolastica va menzionato l’impegno a livello
 <span about="https://w3id.org/moro/enoam/data/142086/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">
  CEE
 </span>
 per dare soluzioni sempre più comunitarie all’insegnamento per i figli dei lavoratori migranti. I validi princìpi della legge n. 153
 <sup>
<a href="#curatornote-2" id="curatornote-ref-2">
   [2]
  </a>
</sup>
 dovranno essere sviluppati verso le formule, più moderne e valide, della « scuola a due uscite ».
</p><p class="paragraph" data-counter="17" id="p-17">
 Il governo valuta l’opportunità di concedere condizioni di favore ai conti bancari dei nostri emigranti, per incoraggiare l’afflusso in
 <span about="https://w3id.org/moro/enoam/data/142086/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 delle rimesse non solo ai fini del riequilibrio della bilancia dei pagamenti ma nell’interesse stesso dei lavoratori a costruirsi, impiegando utilmente i propri risparmi in
 <span about="https://w3id.org/moro/enoam/data/142086/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 , una prospettiva di ritorno nel paese. La situazione dell’emigrante sarà tenuta ben presente al momento della realizzazione dei piani di edilizia popolare predisposti dal governo.
</p><p class="paragraph" data-counter="18" id="p-18">
 Si pensa, più in generale, di convogliare le rimesse in un meccanismo che accordi agli emigranti – in proporzione ai risparmi da essi inviati – mutui a tassi preferenziali per l’avvio di attività nei settori artigianale, commerciale, turistico e dei servizi in genere. È nota poi la direttiva di finanziare iniziative produttive, ad alta percentuale di lavoro rispetto al capitale, da realizzarsi nelle zone a più forte tasso di emigrazione.
</p><p class="paragraph" data-counter="19" id="p-19">
 Le iniziative, che ho richiamato a mo’ d’esempio, a favore dell’emigrazione, connesse a quelle che scaturiranno dalle decisioni di questa Conferenza, dovranno essere coordinate a livello di governo da un apposito Comitato internazionale per l’emigrazione, la cui proposta legislativa è stata già approvata dal governo.
</p><p class="paragraph" data-counter="20" id="p-20">
 Esso dovrà tener conto delle indicazioni formulate dal
 
  Comitato consultivo degli italiani all’estero
 
 .
</p><p class="paragraph" data-counter="21" id="p-21">
 È intenzione del governo di rafforzare siffatto organismo (la cui attività si è già rilevata assai utile), garantendo una maggiore rappresentatività, al fine di soddisfare le giuste aspirazioni dei nostri lavoratori ed una accresciuta partecipazione democratica alle decisioni che li riguardano.
</p><p class="paragraph" data-counter="22" id="p-22">
 Parimenti, nell’opera di ristrutturazione e di potenziamento della rete consolare all’estero e dei servizi in genere del ministero degli affari esteri, dovrà essere tenuta presente l’esigenza di un’adeguata riforma dei Comitati consolari di coordinamento che realizzano una più articolata partecipazione della base alle decisioni che direttamente la concernono.
</p><p class="paragraph" data-counter="23" id="p-23">
 Diagnosi sui mali che affliggono l’emigrazione ve ne sono già state molte, ed autorevoli, tra le quali vorrei ricordare quelle della Camera dei deputati e del
 <span about="https://w3id.org/moro/enoam/data/142086/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">
  Consiglio nazionale dell’economia e del lavoro
 </span>
 . Occorre ora una cura adeguata, che tenga conto delle effettive disponibilità, ma in un clima di grande tensione morale e politica.
</p><p class="paragraph" data-counter="24" id="p-24">
 Se le condizioni obiettive dell’economia evolveranno in una direzione positiva, l’emigrazione potrà diventare sempre più un fatto di libera scelta, che salvaguardi la dignità del lavoratore e la sua preminenza nei confronti degli altri fattori di produzione.
</p><p class="paragraph" data-counter="25" id="p-25">
 Nel rinnovare l’augurio più fervido di un utile dibattito, desidero assicurare che i lavori della Conferenza saranno seguiti da me personalmente e dal governo con tutta l’attenzione e l’interesse che essi meritano, nella speranza che da questo incontro possa nascere una prospettiva sicura di serenità e di progresso per i nostri connazionali lontani e di un domani migliore per i loro figli.
</p><p class="paragraph" data-counter="26" id="p-26">
 Mi sia consentita una breve considerazione finale. Chi abbia presente la storia di questo secolo e l’attuale realtà internazionale, non può non avvertire, come la intensa e feconda partecipazione di forti collettività italiane alla vita di altri stati abbia costituito e costituisca un legame di valore tutto particolare tra l’
 <span about="https://w3id.org/moro/enoam/data/142086/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e molti paesi. La comunità di sangue e, in tanta parte, di cultura è il fondamento di una solidarietà che giova a tutti, ma specialmente all’
 <span about="https://w3id.org/moro/enoam/data/142086/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Vien fatto naturalmente di pensare a questo come ad un fattore favorevole, ad un dato che influenza in modo favorevole la politica estera italiana. L’
 <span about="https://w3id.org/moro/enoam/data/142086/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 è presente nel mondo certamente non solo, ma anche, ed in notevole misura, per i cittadini italiani o di origine italiana che hanno concorso a concorrere allo sviluppo ed al progresso degli altri popoli. Voi
 
 comprendete bene che non c’è nessun cinismo in questa contestazione, quasi che si pretenda di costruire in certo modo sulla emigrazione forzata le fortune del nostro paese. Tutt’altro. Questa osservazione è fatta nel contesto di una direttiva politica sulla quale sono tornato più volte e cioè che il vivere altrove che in
 <span about="https://w3id.org/moro/enoam/data/142086/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 dev’essere non una necessità, ma una scelta. Ed io credo che numerosi italiani, per forza d’animo e per innata creatività, andranno liberamente al di fuori del nostro stato, con dignità, con sicurezza, ad esplicare un’alta funzione di apprezzato lavoro e di amalgama tra i popoli. Del resto gli italiani hanno sempre saputo trasformare la condizione di necessità, nella quale versavano, in occasione per una brillante affermazione del loro ingegno, della loro laboriosità, delle loro capacità umane. Dico questo non dimenticando i tanti e gravi sacrifici compiuti dagli emigranti, ma proprio al fine di esaltare una sofferenza feconda di bene, non solo per i singoli, giunti spesso a posizioni degne, importanti o addirittura di grande rilievo sociale e politico, ma anche per la patria e la causa dell’unità e della cooperazione tra i popoli. Da qui il nostro orgoglio, la nostra profonda gratitudine, la nostra umana solidarietà con gli emigranti, non disgiunti ad un fermo impegno politico a risolvere, con la migliore utilizzazione delle nostre risorse, il problema dell’emigrazione coatta ed intanto i gravi e complessi problemi che essa pone.
</p><p class="paragraph" data-counter="27" id="p-27">
 Vorrei menzionare in particolare il contesto europeo nel quale si fa strada, anche se a fatica, ma sicuramente, l’idea di una cittadinanza europea, la quale sia riconosciuta, prima che a qualsiasi altro, a quegli europei che, anticipando l’amalgama del futuro, vivono già, insieme con i loro figli, in un paese che non è il loro, ma è certo la loro comunità. Gli emigranti preparano, come forse nessun altro, un’
 <span about="https://w3id.org/moro/enoam/data/142086/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 unita ed un mondo unito. Dobbiamo rendere omaggio alla loro dignità, alla loro fierezza, al loro impegno costruttivo, al loro spirito patriottico ed insieme universale. All’inizio di questa Conferenza mi vien fatto di domandarmi, se sapremo essere degni di voi, non solo conducendo a buon fine l’importante dialogo oggi intrapreso, ma, a nostra volta, con la nostra capacità di sacrificio, di lavoro, di solidarietà, che siano principio della nostra ripresa e spianino così la via al vostro ritorno. Ed a questa domanda sento di poter dare, non ignorando i nostri gravi problemi di ordine e di giustizia, una risposta positiva. Abbiamo infatti esaltato nell’emigrazione le stesse virtù morali e civili del popolo italiano.
</p><ol id="curatorNotes">
<li about="https://w3id.org/moro/enoam/data/142086/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">


    Comitato consultivo degli italiani all’estero
   
   (Ccie).
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142086/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Si tratta della Legge 3 marzo 1971, n. 153 concernente Iniziative scolastiche, di assistenza scolastica e di formazione e perfezionamento professionali da attuare all’estero a favore dei lavoratori italiani e loro congiunti.
   <a href="#curatornote-ref-2">
    ↑
   </a>

</li>
</ol></body></html>