<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.108" name="dcterms.relation"/><meta content="10.48678/unibo/aldomoro1.3.1.108" name="dcterms.identifier"/><meta content="Moro, Aldo, [Campagna elettorale a Foggia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.108." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Campagna elettorale a Foggia]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Campagna elettorale a Foggia]</h1><p class="paragraph" data-counter="1" id="p-1">A Foggia il Segretario politico on. Aldo Moro, ha chiuso questa sera in piazza XX Settembre la campagna elettorale della <span about="https://w3id.org/moro/enoam/data/131108/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, recando il saluto del partito a tutti gli amici, gli iscritti, i dirigenti che si sono impegnati generosamente in questa competizione nella quale la DC ha presentato un serio, organico, costruttivo programma amministrativo<sup><a href="#curatornote-1" id="curatornote-ref-1">[1]</a></sup>. Rivolto l’augurio di un pieno successo a vantaggio delle autonomie locali che hanno bisogno di una <span about="https://w3id.org/moro/enoam/data/131108/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> forte, quanto è necessario per attuare una politica di rinnovamento e di progresso, l’on. Moro ha detto che tutto il partito sarà schierato a fianco dei consigli comunale e provinciale di Foggia, che verranno eletti il 10 e 11 giugno, così come essa è presente in modo determinante nella grande maggioranza degli enti locali.</p><p class="paragraph" data-counter="2" id="p-2">Abbiamo delineato, ha poi aggiunto, l’on. Moro, le nostre posizioni in modo fermo e chiaro; abbiamo detto quello che andava detto in risposta agli avversari della <span about="https://w3id.org/moro/enoam/data/131108/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="3" id="p-3">Ci si accusa di aver adattato opportunisticamente il nostro discorso in relazione alle esigenze psicologiche e politiche dell’elettorato. Per alcuni ci saremmo un po’ spostati a destra, allontanati dall’indirizzo popolare responsabilmente dato al partito; altri, invece, dicono che solo nell’occasione elettorale avremmo assunto una veste popolare. In realtà non abbiamo operato nessun opportunistico adattamento della nostra fisionomia politica, perché quando si ha una posizione dominante e responsabile, quando si assumono impegni rilevanti come noi abbiamo assunto, sarebbe davvero puerile tentare una qualche modificazione. L’ora delle elezioni è e deve essere l’ora della verità. L’ora della verità e non, invece, della falsificazione del nostro vero volto quale può essere contrapposto dai nostri avversari. Per parte nostra non vogliamo nascondere la nostra fisionomia, mettere un velo sulle cose che abbiamo fatto; però non consentiamo ci venga contestata la capacità di assolvere la nostra funzione determinante nella vita politica del Paese.</p><p class="paragraph" data-counter="4" id="p-4">Si parla ancora di un cedimento nei confronti del marxismo e del comunismo. È una vecchia polemica della destra che ci è sempre stata contro perché non accettiamo di essere il supporto della sua politica. L’accusa che avremmo attenuato la differenza rispetto al comunismo, è una profonda falsificazione della <span about="https://w3id.org/moro/enoam/data/131108/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che è stata, è e sarà sempre contro il comunismo, dal quale ci divide in modo irrimediabile la nostra concezione cristiana della vita, la nostra concezione democratica, la nostra difesa della dignità e libertà della persona umana contro l’eversione di sinistra.</p><p class="paragraph" data-counter="5" id="p-5">Contro il comunismo, abbiamo costruito il regime democratico, noi, i soli in grado di far questo. Il comunismo ci combatte come destra, cerca di ricacciarci a destra, proprio perché noi non siamo imbrigliati nel gioco comunista, perché non siamo suscettibili di entrare nella spirale frontista, perché non abbiamo accettato e mai accetteremo di dividere il potere con il <span about="https://w3id.org/moro/enoam/data/131108/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Noi siamo contro il <span about="https://w3id.org/moro/enoam/data/131108/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, contro la sua politica frontista, e il suo tentativo di isolare la <span about="https://w3id.org/moro/enoam/data/131108/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La nostra battaglia al <span about="https://w3id.org/moro/enoam/data/131108/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> deriva da una contrapposizione frontale ideologica, si concreta in una sfida sul terreno democratico; è una lotta per il suo isolamento, per la rottura del suo gioco frontista. Dove è maggiore il rischio del frontismo, maggiore deve essere la fermezza e la presenza della <span about="https://w3id.org/moro/enoam/data/131108/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="6" id="p-6">Da questo punto di vista si capisce che cosa abbiamo fatto e perché abbiamo fatto alcune cose, perché abbiamo sviluppato una politica di collaborazione con altre forze democratiche. Con la nostra forza determinante, vogliamo essere con altri perché apprezziamo le collaborazioni sinceramente democratiche. Ciò è per noi un dovere, è una necessità storica per meglio contrastare il terreno al <span about="https://w3id.org/moro/enoam/data/131108/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Non abbiamo rinunciato né alle nostre idee, né alla più lontana ispirazione, né alla difesa delle istituzioni, quando abbiamo guardato a quel punto nel quale rischiava di saldarsi sempre la solidarietà tra il <span about="https://w3id.org/moro/enoam/data/131108/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> e il <span about="https://w3id.org/moro/enoam/data/131108/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Lì abbiamo voluto recidere i legami facendo leva sulla diversità dichiarata dai socialisti rispetto ai comunisti, sulla loro riaffermata autonomia dal <span about="https://w3id.org/moro/enoam/data/131108/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> e sulla loro disponibilità democratica<sup><a href="#curatornote-2" id="curatornote-ref-2">[2]</a></sup>. Abbiamo voluto far credito al <span about="https://w3id.org/moro/enoam/data/131108/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> di tutto ciò, offrire ad esso una piattaforma democratica, una prospettiva politica nella quale vi è un principio di incontro tra noi e loro<sup><a href="#curatornote-3" id="curatornote-ref-3">[3]</a></sup>. Non è molto il cammino che abbiamo fatto, ma il senso della nostra azione è appunto quello di un principio che può avere uno sviluppo nel segno della assoluta indipendenza dal <span about="https://w3id.org/moro/enoam/data/131108/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, di un reale approfondimento della diversità che c’è tra tutti i partiti democratici e il comunismo. L’obiettivo dell’isolamento del <span about="https://w3id.org/moro/enoam/data/131108/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> non è un calcolo meschino, un rompere per rompere, non è mortificare le classi lavoratrici; esso risponde alla necessità di salvare la democrazia dalla minaccia comunista, allargandone l’area dei consensi.</p><p class="paragraph" data-counter="7" id="p-7">Vogliamo continuare il lavoro di rinnovamento sociale, di approfondimento democratico. Non c’è rottura col passato, ma coerente svolgimento dell’azione compiuta sin qui dalla <span about="https://w3id.org/moro/enoam/data/131108/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="8" id="p-8">È proprio la politica democratica della <span about="https://w3id.org/moro/enoam/data/131108/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, il significato globale della <span about="https://w3id.org/moro/enoam/data/131108/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nella storia del Paese che i partiti di destra non riescono ad accettare. Rivendichiamo intera la nostra fisionomia democratica, la nostra funzione di libertà, di giustizia e di progresso, che ci contrappone alla destra. La quale è, invece, pervasa dallo spirito di conservazione, perché non comprende i problemi che fermentano nel vivo della comunità nazionale, perché non vuole l’ascesa, ordinata, sì, ma effettiva, delle classi popolari. La destra estrema nella sua dottrina, nel suo continuo riferimento al passato, nella benevolenza verso l’autoritarismo nel mondo e le superstiti dittature, porta avanti una politica di violenza e di sopraffazione. La destra, come il <span about="https://w3id.org/moro/enoam/data/131108/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> italiano, si adatta alla vita democratica, ma l’una e l’altro sono pervasi da uno spirito profondo di violenza e di dittatura. Contro questo pericolo in avanzata delle forze totalitarie siamo qui per fare un baluardo, per assicurare con la nostra forza, con la nostra autorità, direi con il prestigio e con il fascino del nostro nome cristiano, che gli estremismi non si scontrino così da distruggere gli ordinamenti democratici che liberamente ci siamo dati. È infatti, nella libertà che sono inseriti tutti gli altri valori di giustizia e di progresso. Gli estremisti cercano anche ora di colpire la <span about="https://w3id.org/moro/enoam/data/131108/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> indebolendola, ma hanno commesso un errore, perché le masse non ci volteranno le spalle. Nel dialogo che abbiamo sviluppato in tante città con l’opinione pubblica, abbiamo trovato autentiche masse di popolo che confermano la loro fiducia nella <span about="https://w3id.org/moro/enoam/data/131108/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="9" id="p-9">Per grandi che siano state e siano le difficoltà, non credo di essere il segretario di un partito in dissoluzione; vedo una avanzata nuova della <span about="https://w3id.org/moro/enoam/data/131108/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in alcuni ceti popolari sinora non abbastanza attenti al carattere appunto popolare del nostro partito. Non si tratta di un elettorato che si appresti a votare ancora per inerzia a favore della <span about="https://w3id.org/moro/enoam/data/131108/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. No, è un elettorato profondamente consapevole, vivo, quello che si stringe ancora una volta intorno alla <span about="https://w3id.org/moro/enoam/data/131108/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La larga adesione al nostro partito è un atto di giustizia, di doverosa gratitudine, di profonda saggezza, al quale l’elettorato non si sottrarrà. Una <span about="https://w3id.org/moro/enoam/data/131108/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> intatta vuol dire assicurare un avvenire di libertà e di progresso per il nostro Paese.</p><ol id="curatorNotes"><li about="https://w3id.org/moro/enoam/data/131108/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni amministrative si sarebbero svolte il 10-11 giugno 1962; furono interessate anche grandi città italiane, tra le quali Roma, Napoli e Bari. <a href="#curatornote-ref-1">↑</a></li><li about="https://w3id.org/moro/enoam/data/131108/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama tra gli altri il XXXIV Congresso nazionale del Psi (Milano 16-18 marzo 1961), nel quale la maggioranza si era espressa a favore della posizione autonomista di Nenni. <a href="#curatornote-ref-2">↑</a></li><li about="https://w3id.org/moro/enoam/data/131108/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla costituzione del Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-3">↑</a></li></ol></body></html>