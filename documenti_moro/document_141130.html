<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.130" name="dcterms.relation"/><meta content="10.48678/unibo/aldomoro1.4.1.130" name="dcterms.identifier"/><meta content="Moro, Aldo, [Brindisi in onore del presidente della Commissione europea Malfatti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.130." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in onore del presidente della Commissione europea Malfatti]</title>
<div id="mentionMeta"><meta about="https://w3id.org/moro/enoam/data/franco-maria-malfatti" typeof="foaf:Person"/><meta about="https://w3id.org/moro/enoam/data/franco-maria-malfatti" content="Franco Maria Malfatti" property="rdfs:label"/><meta about="https://w3id.org/moro/enoam/data/franco-maria-malfatti" property="owl:sameAs" resource="http://www.wikidata.org/entity/Q469478"/><meta about="https://w3id.org/moro/enoam/data/franco-maria-malfatti" content="Malfatti, Franco Maria" property="skos:prefLabel"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in onore del presidente della Commissione europea Malfatti]</h1><p>Signor <span about="https://w3id.org/moro/enoam/data/141130/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">costituisce per me un piacere vivissimo salutare in Lei il primo <span about="https://w3id.org/moro/enoam/data/141130/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span> italiano della Commissione delle <span about="https://w3id.org/moro/enoam/data/141130/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economiche Europee</span><sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="2" id="p-2">È altamente significativo che <span about="https://w3id.org/moro/enoam/data/141130/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span> occupi tale elevatissima carica in un momento di eccezionale importanza nella vita della <span about="https://w3id.org/moro/enoam/data/141130/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>: quello che segna il passaggio dell’Unione Doganale all’Unione Economica e che coincide con la fase decisiva dell’allargamento comunitario. Se infatti l’Unione Economica costituirà la base stessa della costruzione dell’<span about="https://w3id.org/moro/enoam/data/141130/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita, l’ampliamento comunitario darà alla <span about="https://w3id.org/moro/enoam/data/141130/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> la dimensione che le è propria ed i limiti adeguati al suo sviluppo interno e alla sua funzione nel mondo contemporaneo.</p><p class="paragraph" data-counter="3" id="p-3">La Sua presenza alla testa dell’Esecutivo delle <span about="https://w3id.org/moro/enoam/data/141130/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economiche Europee</span> è garanzia che ogni sforzo sarà fatto da parte della Commissione affinché, nella realizzazione dell’Unione Economica, gli orientamenti qualitativi prevalgano su quelli quantitativi e affinché il processo di ampliamento comunitario, lungi dallo snaturare l’attuale <span about="https://w3id.org/moro/enoam/data/141130/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, valga proprio a più compiutamente realizzarle.</p><p class="paragraph" data-counter="4" id="p-4">Siamo stati sempre profondamente convinti che non possa darsi vera integrazione economica senza un parallelo consolidamento delle Istituzioni ed infatti il rafforzamento istituzionale delle <span about="https://w3id.org/moro/enoam/data/141130/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ha costituito un obiettivo costante della politica comunitaria del Governo italiano. A tale convincimento e a tale azione del Governo italiano tende naturalmente a corrispondere l’impegno da parte della Commissione ad affrontare i problemi dello sviluppo e dell’ampliamento comunitario, nel quadro dei Trattati, ma con chiara visione politica.</p><p class="paragraph" data-counter="5" id="p-5">Dobbiamo ormai aver chiaro in mente che l’aspetto economico e l’aspetto politico dell’unificazione non possono essere più scissi. Mantenendoli separati, infatti, l’integrazione economica si risolverebbe in una precaria composizione di interessi immediati, nel cui faticoso raggiungimento la Commissione esaurirebbe le sue energie e sminuirebbe il suo prestigio, e l’integrazione politica si vanificherebbe in un vacuo ed inerte formalismo giuridico, dalle cui procedure la Commissione resterebbe esclusa.</p><p class="paragraph" data-counter="6" id="p-6">Solo infatti la coscienza della realtà politica, che già permea le <span about="https://w3id.org/moro/enoam/data/141130/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, ci permetterà di delineare un’<span about="https://w3id.org/moro/enoam/data/141130/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita costituita su basi democratiche che sia largamente aperta verso il mondo esterno e che sappia dare un apporto proporzionato al suo peso effettivo alla politica di distensione e di sviluppo internazionale. Un’<span about="https://w3id.org/moro/enoam/data/141130/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, insomma, che risponda ai voti di quanti all’inizio, con lungimiranza, ne promossero l’unione e che attragga l’immaginazione delle nuove generazioni, del cui apporto essenziale noi sentiamo sempre più vivo il bisogno.</p><p class="paragraph" data-counter="7" id="p-7">Nella certezza che <span about="https://w3id.org/moro/enoam/data/141130/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span>, Signor <span about="https://w3id.org/moro/enoam/data/141130/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span>, profondamente partecipa a questo convincimento, mi è grato esprimere l’augurio più vivo che la Sua missione si concluda col più lusinghiero successo e che il periodo della Sua Presidenza storicamente si identifichi con quella maturazione della <span about="https://w3id.org/moro/enoam/data/141130/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> che renda irreversibile il processo di unificazione europea.</p><ol id="curatorNotes"><li about="https://w3id.org/moro/enoam/data/141130/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Franco Maria Malfatti (1927-1991), giornalista ed esponente politico della Democrazia cristiana, dal 1° luglio 1970 era presidente della Commissione europea. <a href="#curatornote-ref-1">↑</a></li><li about="https://w3id.org/moro/enoam/data/141130/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li></ol></body></html>