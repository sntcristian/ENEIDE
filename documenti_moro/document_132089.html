<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.089" name="dcterms.relation"/><meta content="10.48678/unibo/aldomoro1.3.2.089" name="dcterms.identifier"/><meta content="Moro, Aldo, [Discorso tenuto a Washington al banchetto offerto dal segretario statunitense al Tesoro Henry Fowler], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.089." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Washington al banchetto offerto dal segretario statunitense al Tesoro Henry H. Fowler</title>
<div id="mentionMeta"><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/lyndon-b-johnson" typeof="foaf:Person"/><meta about="https://w3id.org/moro/enoam/data/lyndon-b-johnson" content="Lyndon B. Johnson" property="rdfs:label"/><meta about="https://w3id.org/moro/enoam/data/lyndon-b-johnson" property="owl:sameAs" resource="http://www.wikidata.org/entity/Q9640"/><meta about="https://w3id.org/moro/enoam/data/lyndon-b-johnson" content="Johnson, Lyndon, B" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/henry-h-fowler" typeof="foaf:Person"/><meta about="https://w3id.org/moro/enoam/data/henry-h-fowler" content="Henry H. Fowler" property="rdfs:label"/><meta about="https://w3id.org/moro/enoam/data/henry-h-fowler" property="owl:sameAs" resource="http://www.wikidata.org/entity/Q1385526"/><meta about="https://w3id.org/moro/enoam/data/henry-h-fowler" content="Fowler, Henry, H" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Washington al banchetto offerto dal segretario statunitense al Tesoro Henry H. Fowler</h1><p class="paragraph" data-counter="1" id="p-1">L'invito del Governo degli <span about="https://w3id.org/moro/enoam/data/132089/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> ad una serie di incontri con il presidente <span about="https://w3id.org/moro/enoam/data/132089/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/lyndon-b-johnson" typeof="deo:Reference">Johnson</span> e con i suoi più vicini collaboratori è giunto assai gradito, non solo a me e al ministro <span about="https://w3id.org/moro/enoam/data/132089/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, ma a tutto il Governo che ho l'onore di rappresentare ed al popolo italiano. Gli stretti legami di affinità spirituale, alleanza e collaborazione tra i nostri due popoli costituiscono la base ideale per una visita che vuole offrire l'occasione. Per uno scambio di idee improntato a quella franchezza e cordialità che si addice appunto ad amici sinceri e leali. Sono certo - e ne trovo conferma fin da questo momento - che il nostro soggiorno in terra americana, per quanto breve, ci offrirà la possibilità di utili contatti con personalità altamente rappresentative dei vari settori della vita americana e di quella internazionale. È un'occasione preziosa per orientarci sugli aspetti essenziali dell'attuale congiuntura internazionale, sia politici che economici. Di questa occasione intendiamo profittare al massimo, poiché crediamo che ogni uomo libero - tanto più se ha responsabilità di governo – può trarre profitto e ispirazione dall'osservazione diretta di quella che è la realtà odierna degli <span about="https://w3id.org/moro/enoam/data/132089/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, la vigorosa vitalità di questo popolo, la sua tempra morale, la sua ferma fede nei valori della giustizia e della libertà. </p><p class="paragraph" data-counter="2" id="p-2">Desidero qui sottolineare, Signor <span about="https://w3id.org/moro/enoam/data/132089/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/henry-h-fowler" typeof="deo:Reference">ministro</span>, che particolare attenzione è da noi dedicata agli aspetti economici e finanziari della situazione internazionale. Mi sembra doveroso in questa circostanza ricordare l'inestimabile impulso dato dall'assistenza americana alla ricostruzione e alla rinascita economica del nostro Paese. Nessuno di noi ha dimenticato il grande contributo costituito dai programmi di aiuto che si sono succeduti dal 1944 per un decennio e che sono culminati in quella geniale forma di collaborazione economica che è il piano Marshall<sup><a href="#curatornote-1" id="curatornote-ref-1">[1]</a></sup>. Geniale non soltanto perché con essa si sono posti in essere efficaci strumenti di cooperazione reciproca, ma anche perché attraverso quel piano sono stati dati i primi concreti stimoli ad un coordinamento economico regionale che si è successivamente tradotto nelle iniziative per l'integrazione europea. È su questo solido fondamento che si sono basate le relazioni economiche tra i nostri due Paesi fino ad oggi. </p><p class="paragraph" data-counter="3" id="p-3">Nel periodo successivo al piano Marshall, l'<span about="https://w3id.org/moro/enoam/data/132089/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha dato prova di vigore, di forte capacità espansiva, di vigile attenzione per la stabilità monetaria. Quando lo sviluppo accentuato dei fattori economici ha fatto balenare una minaccia di inflazione e segnare un forte deficit nella bilancia dei pagamenti, proprio in omaggio al nostro impegno di stabilità nel campo monetario, abbiamo sviluppato una severa politica di contenimento dei consumi e del credito. Crediamo che l'esperienza da noi fatta nell'uso delle leve dello Stato per l'attuazione di una tale politica sia meritevole di attenzione. Ci conforta in questa valutazione l'appoggio generoso e fondato su un'amichevole fiducia, che ci è venuto dagli <span about="https://w3id.org/moro/enoam/data/132089/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> a proseguire in questa direzione. I provvedimenti che concordammo in quel mese di marzo ebbero grande portata psicologica: fortunatamente non ci fu necessario usare gran parte dei crediti accordatici<sup><a href="#curatornote-2" id="curatornote-ref-2">[2]</a></sup>. Il che è dimostrazione dell'efficacia, anche morale, di un così autorevole intervento e della validità della politica che avevamo intrapreso. </p><p class="paragraph" data-counter="4" id="p-4">Ora abbiamo iniziato la battaglia contro le conseguenze, da noi certo previste, della politica di severità a suo tempo attuata, e cioè labattaglia per una ripresa del processo produttivo che non poteva non accusare una diminuzione del saggio di incremento. Abbiamo fiducia, per i segni che già appaiono all'orizzonte, che potremmo vincere anche tale battaglia. Signor <span about="https://w3id.org/moro/enoam/data/132089/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/henry-h-fowler" typeof="deo:Reference">ministro</span>, questo incontro con lei è il segno dell'interesse che giustamente suscitano le relazioni economiche e finanziarie tra i nostri due paesi. Esse costituiscono aspetti sempre più importanti della politica generale e dei rapporti tra i popoli in un sistema nel quale vi è, anche sul terreno economico, libertà di scelta. Ed è in questa responsabile libertà politica ed economica un formidabile fattore di sviluppo e di progresso. E con questo augurio e con questa fiducia che levo il calice alla sua salute, alla prosperità del popolo americano e alla sempre più intima amicizia tra i nostri due paesi. </p><ol id="curatorNotes"><li about="https://w3id.org/moro/enoam/data/132089/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del piano di aiuti che, a partire dal 1947, gli Stati Uniti destinano alla ricostruzione dell’Europa. <a href="#curatornote-ref-1">↑</a></li><li about="https://w3id.org/moro/enoam/data/132089/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce a un prestito accordato al governo italiano dagli Stati Uniti nel marzo 1964 per far fronte alla fase più acuta della congiuntura. <a href="#curatornote-ref-2">↑</a></li></ol></body></html>