<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.018" name="dcterms.relation"/><meta content="10.48678/unibo/aldomoro1.3.2.018" name="dcterms.identifier"/><meta content="Moro, Aldo, [Discorso al Senato sui provvedimenti anticongiunturali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.018." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso al Senato sui provvedimenti anticongiunturali</title>
<div id="mentionMeta"><meta about="https://w3id.org/moro/enoam/data/cesare-merzagora" typeof="foaf:Person"/><meta about="https://w3id.org/moro/enoam/data/cesare-merzagora" content="Cesare Merzagora" property="rdfs:label"/><meta about="https://w3id.org/moro/enoam/data/cesare-merzagora" property="owl:sameAs" resource="http://www.wikidata.org/entity/Q562209"/><meta about="https://w3id.org/moro/enoam/data/cesare-merzagora" content="cesare-merzagora" property="wdt:P1986"/><meta about="https://w3id.org/moro/enoam/data/cesare-merzagora" content="Merzagora, Cesare" property="skos:prefLabel"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/><meta about="https://w3id.org/moro/enoam/data/roberto-tremelloni" typeof="foaf:Person"/><meta about="https://w3id.org/moro/enoam/data/roberto-tremelloni" content="Roberto Tremelloni" property="rdfs:label"/><meta about="https://w3id.org/moro/enoam/data/roberto-tremelloni" property="owl:sameAs" resource="http://www.wikidata.org/entity/Q3939205"/><meta about="https://w3id.org/moro/enoam/data/roberto-tremelloni" content="roberto-tremelloni" property="wdt:P1986"/><meta about="https://w3id.org/moro/enoam/data/roberto-tremelloni" content="Tremelloni, Roberto" property="skos:prefLabel"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d’America" property="rdfs:label"/><meta about="https://w3id.org/moro/enoam/data/stati-uniti-d-america" content="http://www.wikidata.org/entity/Q30" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/banca-d-italia" typeof="foaf:Organization"/><meta about="https://w3id.org/moro/enoam/data/banca-d-italia" content="Banca d’Italia" property="rdfs:label"/><meta about="https://w3id.org/moro/enoam/data/banca-d-italia" property="owl:sameAs" resource="http://www.wikidata.org/entity/Q806176"/><meta about="https://w3id.org/moro/enoam/data/cassa-del-mezzogiorno" typeof="foaf:Organization"/><meta about="https://w3id.org/moro/enoam/data/cassa-del-mezzogiorno" content="Cassa per il Mezzogiorno" property="rdfs:label"/><meta about="https://w3id.org/moro/enoam/data/cassa-del-mezzogiorno" property="owl:sameAs" resource="http://www.wikidata.org/entity/Q3661906"/><meta about="https://w3id.org/moro/enoam/data/istituto-nazionale-per-lo-studio-della-congiuntura" typeof="foaf:Organization"/><meta about="https://w3id.org/moro/enoam/data/istituto-nazionale-per-lo-studio-della-congiuntura" content="ISCO" property="rdfs:label"/><meta about="https://w3id.org/moro/enoam/data/istituto-nazionale-per-lo-studio-della-congiuntura" property="owl:sameAs" resource="http://www.wikidata.org/entity/Q3803783"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Discorso al Senato sui provvedimenti anticongiunturali</h1><p class="paragraph" data-counter="1" id="p-1">Onorevole <span about="https://w3id.org/moro/enoam/data/132018/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/cesare-merzagora" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>, onorevoli senatori, </p><p class="paragraph" data-counter="2" id="p-2">il 22 dicembre dello scorso anno, in sede di replica alla discussione per la fiducia al Governo che ho l’onore di presiedere<sup><a href="#curatornote-2" id="curatornote-ref-2">[2]</a></sup>, informai quest’Assemblea che il primo obiettivo da conseguire, per poter rimettere in moto equilibratamente lo sviluppo dell’economia italiana, era rappresentato dal superamento della delicata fase congiunturale. Salvaguardata la stabilità monetaria, aggiunsi, si potranno predisporre nel contempo le riforme, i provvedimenti e le politiche indicate nel programma di Governo come prioritarie. </p><p class="paragraph" data-counter="3" id="p-3">Il Governo ritiene di aver mantenuto fede agli impegni assunti.</p><p class="paragraph" data-counter="4" id="p-4">Si è cominciato – proprio come dissi qui in Senato il 22 dicembre<sup><a href="#curatornote-3" id="curatornote-ref-3">[3]</a></sup> – col rimettere in ordine i conti dello Stato. Nel predisporre lo stato di previsione della spesa per l’esercizio finanziario 1963-64, il Governo si è preoccupato di non allargare il <em>deficit </em>del bilancio stesso anche di fronte all’esigenza della crescita della spesa determinata dal rispetto delle leggi e degli impegni già votati dal Parlamento. Il <em>deficit </em>di bilancio per il nuovo esercizio finanziario è ridotto di 30,5 miliardi rispetto a quello dell’esercizio in corso: è indubbiamente una riduzione modesta, ma è l’indicazione, la testimonianza di una scelta per una politica di bilancio che voglia dare la sua parte di contributo alla suprema esigenza della stabilizzazione. Ed è una testimonianza significativa se ricordiamo che il bilancio presentato include tutti gli oneri che matureranno durante l’anno finanziario ed anche alcune spese nuove di ordine produttivo alle quali lo Stato, nell’interesse dello sviluppo economico, non ha ritenuto doveroso sottrarsi. Non si è atteso, ad esempio, che maturasse l’onere per lo scatto della scala mobile per i dipendenti dello Stato ma già si è iscritto il relativo presumibile impegno di 90 miliardi di lire; così come per le spese produttive si sono assicurati 30 miliardi agli enti di sviluppo in agricoltura, 20 miliardi alla <span about="https://w3id.org/moro/enoam/data/132018/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/cassa-del-mezzogiorno" typeof="deo:Reference">Cassa per il Mezzogiorno</span>, 15 miliardi alla ricerca scientifica. </p><p class="paragraph" data-counter="5" id="p-5">Oltre il bilancio dello Stato, si è anche intervenuti drasticamente per rimettere in sesto la Tesoreria dello Stato sulla quale, in pratica, si riversano gli oneri di bilancio quando gli impegni si traducono in spese effettive. </p><p class="paragraph" data-counter="6" id="p-6">Il conto che il Tesoro intrattiene, per le esigenze di cassa, con la <span about="https://w3id.org/moro/enoam/data/132018/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/banca-d-italia" typeof="deo:Reference">Banca d’Italia</span>, presentava nell’ottobre 1962 un saldo attivo di 662 miliardi di lire. Al 31 dicembre 1963 la situazione era completamente capovolta e non solo il saldo attivo era annullato ma, al suo posto, si doveva registrare un saldo passivo di ben 511 miliardi di lire. Una accorta e decisa politica di Tesoreria ha consentito, il 29 febbraio scorso, mese peraltro di riscossione della rata d’imposta, di abbassare al livello di 297 miliardi il saldo passivo, dai 511 di due mesi prima. </p><p class="paragraph" data-counter="7" id="p-7">La liquidità dell’economia non è formata soltanto dal concorso del Tesoro dello Stato, ma anche dal concorso del sistema creditizio, sia che utilizzi risorse interne (ricorso all’Istituto di emissione) che risorse esterne (indebitamento delle nostre banche con banche straniere).</p><p class="paragraph" data-counter="8" id="p-8">Anche la creazione di liquidità da parte del sistema creditizio è stata posta sotto attento controllo. Si è adottata la scelta di correlare lo sviluppo degli impieghi bancari allo sviluppo della produzione e degli scambi, allo scopo evidente di non consentire alle banche di creare mezzi inflazionistici.</p><p class="paragraph" data-counter="9" id="p-9">Nel corso di quest’anno gli impieghi bancari sono cresciuti del 15,2 per cento contro un aumento del 15,3 per cento del 1962: nei due anni il reddito nazionale è aumentato del 5 e del 6,1 per cento in termini reali.</p><p class="paragraph" data-counter="10" id="p-10">Le cifre, appena ricordate, stanno a testimoniare che restrizioni creditizie severe non sono state introdotte: soltanto nella seconda parte dell’anno l’incremento degli impieghi è stato più contenuto, ma si è sempre avuto un particolare riguardo per le medie e piccole industrie. Fra il luglio ed il novembre del 1963 gli impeghi sono aumentati del 5,8 per cento; nello stesso periodo del 1962 aumentarono del 7,2 per cento.</p><p class="paragraph" data-counter="11" id="p-11">È di fronte a questo minore tasso di espansione del credito che molti si lamentano e discutono il tema delle restrizioni creditizie: gli è che, essendosi ridotti i margini di autofinanziamento aziendali e non potendosi provvedere di mezzi sul mercato finanziario, le aziende di credito non hanno potuto soddisfare tutta la domanda di assistenza che è loro pervenuta proprio in un momento in cui occorreva limitare il concorso delle banche alla creazione di liquidità.</p><p class="paragraph" data-counter="12" id="p-12">Nonostante l’impegno posto dal Governo nel controllo delle fonti di creazione della liquidità – a cominciare dal bilancio dello Stato per passare, attraverso la Tesoreria, al credito concesso dalle banche – è continuato a persistere, quale fatto dominante della congiuntura economica italiana, lo squilibrio tra domanda e offerta globale, quello squilibrio tra risorse e fabbisogni che, in quest’Aula, giudicai come il problema prioritario da risolvere nell’azine di Governo.</p><p class="paragraph" data-counter="13" id="p-13">La domanda complessiva eccedente le possibilità immediate di offerta interna dei prodotti si era tradotta nel corso del 1962 e del 1963, in parte in aumento dei prezzi interni, in parte in aumento del <em>deficit </em>della bilancia dei pagamenti a seguito dell’abnorme crescita delle importazioni. Inoltre, lo squilibrio fra domanda ed offerta determinava una formazione di risparmio insufficiente per il finanziamento degli investimenti necessari per assicurare lo sviluppo del reddito e per soddisfare i bisogni sociali.</p><p class="paragraph" data-counter="14" id="p-14">È inutile che mi soffermi a riportare i dati relativi agli aumenti dei prezzi o all’andamento della bilancia dei pagamenti.</p><p class="paragraph" data-counter="15" id="p-15">Sono dati noti che anche voi avete, nei giorni scorsi, riproposti alla mia stessa attenzione. Soltanto per la bilancia dei pagamenti – che costituiva, nel quadro della situazione, l’elemento più preoccupante poiché, in assenza di un suo miglioramento e di disponibilità valutarie per far fronte al persistente <em>deficit</em>, avrebbe imposto una decisa riduzione delle importazioni con evidenti conseguenze sulla disponibilità di alcuni di beni di consumo essenziali e di beni di investimento o di materie prime per l’industria – soltanto per la bilancia dei pagamenti vorrei ricordare che da un saldo attivo di 361 miliardi nel 1961 si era scesi ad un livello, ancora attivo, di 31 miliardi nel 1962, per giungere ad un saldo negativo di 777 miliardi di lire a fine 1963.</p><p class="paragraph" data-counter="16" id="p-16">Il contributo più rilevante a tale inversione è stato, senza alcun dubbio, dato dall’andamento delle importazioni ed esportazioni di merci: nel 1963 le importazioni sono cresciute del 24,3 per cento e le esportazioni soltanto dell’8,2 per cento. Il saldo commerciale è passato da un <em>deficit </em>di 876 miliardi del 1962 ad un <em>deficit </em>di 1558 miliardi nel 1963. Si è avuto un raddoppio del <em>deficit </em>commerciale al quale non è riuscito a far fronte il volume delle entrate delle altre partite della bilancia dei pagamenti.</p><p class="paragraph" data-counter="17" id="p-17">Le maggiori importazioni sono state rese necessarie dall’aumento della domanda interna: e la pressione della domanda interna è stata anche la causa determinante dello scarso incremento percentuale delle esportazioni. Recenti rilevazioni statistiche hanno dimostrato che la competitività della produzione italiana non è stata sostanzialmente compromessa sul mercato internazionale dall’aumento dei costi e dei prezzi: se ne deduce che il diminuito ritmo di incremento delle esportazioni debba pur esso riferirsi alla pressione della domanda interna. </p><p class="paragraph" data-counter="18" id="p-18">La concentrazione troppo accentuata nel tempo di crescente quota del maggior reddito nazionale prodotto, nelle mani dei consumatori, ha fatto esplodere la domanda: e la tumultuosa esplosione ha portato con sé la richiesta di beni di consumo, almeno per alcuni strati della popolazione, non a livello soltanto di una società civile ma a quello di una società opulenta<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="19" id="p-19">Nel 1963, rispetto al 1962, abbiamo triplicato le importazioni di carne e di ciò dobbiamo menar vanto perché noi vogliamo che la struttura dell’alimentazione della nostra popolazione sia la più vicina possibile a quella dei Paesi dell’<span about="https://w3id.org/moro/enoam/data/132018/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa occidentale</span>; ma, sempre nel 1963, abbiamo importato automobili, pezzi di ricambio e quanto altro è occorso per la motorizzazione per oltre 200 miliardi di lire: un terzo del <em>deficit </em>della bilancia dei pagamenti ha nome motorizzazione. E questo non mi sembra sia giusto perché il nostro non è ancora un paese che possa permettersi lussi del genere senza compromettere, attraverso l’indebitamento dei singoli, le possibilità di progresso di domani dell’intera società italiana.</p><p class="paragraph" data-counter="20" id="p-20">Il Governo, dunque, si è trovato di fronte alla situazione che vi ho sommariamente riassunta. Una situazione degna di attento esame ma che, in aggiunta a questi aspetti non certo positivi, era ed è ancora buona nella struttura di fondo. L’andamento produttivo, buono per il 1963, lo è ancora oggi. L’attività agricola pare favorita dal buon andamento climatico; la produzione industriale è su livelli molto più alti di un anno addietro, anche se contrassegnata da squilibri produttivi interni. Aumenta più la produzione di beni di consumo che quella di beni di investimento: e ciò si spiega se si tiene conto che la realizzazione di nuovi impianti, nei quali impiegare i beni di investimento o strumentali, è legata alla stabilità economica che noi andiamo perseguendo, sia avuto riguardo al nesso che corre fra stabilità e fiducia nel domani, sia avuto riguardo al risparmio che torna ad affluire sul mercato per alimentare gli investimenti solo a stabilità monetaria conseguita. Le attività terziarie sono ben impostate.</p><p class="paragraph" data-counter="21" id="p-21">A queste notizie, comunicate ieri dalla consueta nota congiuntura dell’<span about="https://w3id.org/moro/enoam/data/132018/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/istituto-nazionale-per-lo-studio-della-congiuntura" typeof="deo:Reference">ISCO</span><sup><a href="#curatornote-5" id="curatornote-ref-5">[5]</a></sup>, bisogna aggiungere un’altra egualmente tranquillizzante: nel mese di gennaio le esportazioni sono cresciute del 14 per cento, le importazioni del 4 per cento. Anche la bilancia commerciale, auguriamocelo, si avvia sulla buona strada.</p><p class="paragraph" data-counter="22" id="p-22">Se dunque l’andamento produttivo era ed è positivo, bisognava accelerarne l’evoluzione per accrescere l’offerta e contribuire innanzi tutto da questa parte a riequilibrare domanda e disponibilità all’interno. Contemporaneamente occorreva, però, frenare la domanda specialmente di beni di consumo non essenziali; ed infine era necessario intervenire per riattivare la formazione di risparmio sul mercato finanziario da destinarsi agli investimenti indispensabili allo sviluppo economico e sociale del Paese.</p><p class="paragraph" data-counter="23" id="p-23">Questi sono gli obiettivi che globalmente considerò il Governo nel mese di febbraio e concretò nelle scelte delle misure congiunturali deliberate il 22 dello scorso mese dal Consiglio dei Ministri ed oggi sottoposte al vostro esame</p><p class="paragraph" data-counter="24" id="p-24">Il Governo decise di svolgere la sua azione in tre direzioni: </p><ol><li>Equilibrare il complessivo volume delle risorse interne offerte e domandate attenuando lo squilibrio della bilancia dei pagamenti;</li><li>Intervenire in modo diretto sui prezzi dei prodotti alimentari di più largo consumo assicurandone adeguatamente la disponibilità e la distribuzione.</li><li>Avviare il ristabilimento dell’equilibrio del mercato dei capitali favorendo la formazione di risparmio e il suo afflusso al mercato dei capitali, il cui riequilibrio risulterà altresì facilitato dal finanziamento mediante fondi pubblici di attività sia pubbliche che private.</li></ol><p class="paragraph" data-counter="25" id="p-25">I provvedimenti diretti a contenere l’eccessivo sviluppo di alcune categorie di spese private si compendiano nella istituzione temporanea di una tassa speciale di acquisto sugli autoveicoli e i natanti in misura crescente dal 7 al 15 per cento, per i primi in relazione anche all’ingombro e alla cilindrata, percentuale che il Senato ha poi ritenuto di modificare; per i secondi in relazione al prezzo.</p><p class="paragraph" data-counter="26" id="p-26">Inoltre, venne deciso l’aumento dell’imposta di fabbricazione sulla benzina che ne porta il prezzo al consumo da 96 a 110 lire il litro per le qualità normali e da 106 a 120 per la super.</p><p class="paragraph" data-counter="27" id="p-27">Rientra, per quanto solo in parte, in tale categoria di misure, anche la disciplina delle vendite rateali, i cui effetti si faranno peraltro maggiormente sentire sul mercato creditizio e finanziario.</p><p class="paragraph" data-counter="28" id="p-28">Le previste importazioni di carni e di burro, congiunte ad un’azione diretta a facilitarne l’immediata immissione sul mercato in congrui quantitativi a prezzi convenienti, agiranno in modo immediato sulla disponibilità e sui prezzi dei prodotti essenziali. La manovra diretta su altri fondamentali prodotti alimentari, quali l’olio, le uova, il pollame e le patate, permetterà di agire adeguatamente sul livello dei prezzi e del costo della vita. Il prezzo dello zucchero non subirà variazioni poiché l’aumento convenuto del prezzo delle bietole per gli agricoltori al fine di accrescere la produzione interna e ridurre le importazioni, troverà compenso in una corrispondente riduzione dell’imposta di fabbricazione.</p><p class="paragraph" data-counter="29" id="p-29">Analoga azione sarà condotta per la riduzione dei prezzi nel settore dei medicinali.</p><p class="paragraph" data-counter="30" id="p-30">All’aumento dell’offerta si provvede con la destinazione al finanziamento di investimenti produttivi, specialmente nel Mezzogiorno – e cioè nelle regioni del Paese dove non vi è tensione sul mercato del lavoro – dei proventi derivanti dai provvedimenti fiscali adottati.</p><p class="paragraph" data-counter="31" id="p-31">Ho già detto, nel corso di questa discussione, che il Governo deve ancora adottare decisioni definitive circa la destinazione dei nuovi mezzi a disposizione: e ciò per rispetto al Parlamento che deve sancire con il suo voto la definitiva certezza di avere i mezzi produttivi a disposizione. </p><p class="paragraph" data-counter="32" id="p-32">Posso, pertanto, ripetervi, per quel che riguarda le intenzioni del Governo circa l’utilizzo del nuovo gettito fiscale al fine di accrescere l’offerta, quanto è sancito nel comunicato del Consiglio dei Ministri del 22 febbraio 1964: «I maggiori introiti fiscali derivanti dal contenimento dello sviluppo delle spese per autoveicoli saranno destinati prevalentemente alla formazione del risparmio pubblico, mediante il loro diretto utilizzo in investimenti diretti ad accrescere, in modo immediato, la produzione e quindi l’offerta interna di fondamentali prodotti (quali, ad esempio, l’acciaio, di cui importiamo ingenti quantitativi, il cemento). Tali fondi saranno in parte destinati al finanziamento degli impianti delle imprese a partecipazione statale le quali saranno così poste in condizioni di limitare il loro ricorso al mercato di capitali con conseguente maggiore facilità di finanziamento per gli investimenti privati; mentre per l’altra parte essi saranno utilizzati in funzione di stimolo e di orientamento dell’iniziativa privata, specie quella di medie e piccole dimensioni, per l’azione che essa è chiamata a svolgere nelle regioni del Mezzogiorno, ed in altri settori di particolare interesse».</p><p class="paragraph" data-counter="33" id="p-33">«A tal fine saranno accresciute le dotazioni degli istituti speciali di credito a medio termine che agiscono nel Mezzogiorno».</p><p class="paragraph" data-counter="34" id="p-34">«Il mercato creditizio dei capitali risentirà quindi il beneficio di una minore pressione del fabbisogno finanziario delle imprese pubbliche e di un maggior concorso dello Stato nel finanziamento delle iniziative private».</p><p class="paragraph" data-counter="35" id="p-35">«Risulterà facilitato il collocamento delle cartelle fondiarie al fine di assicurare mezzi al finanziamento dell’edilizia economica e popolare in connessione all’applicazione della legge n. 167<sup><a href="#curatornote-6" id="curatornote-ref-6">[6]</a></sup>. Inoltre il mercato dei capitali beneficerà, attraverso la limitazione delle vendite a rate, di una parte del risparmio destinato alle spese di consumo».</p><p class="paragraph" data-counter="36" id="p-36">L’onorevole <span about="https://w3id.org/moro/enoam/data/132018/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/roberto-tremelloni" typeof="deo:Reference">Tremelloni</span> ha illustrato ampiamento i motivi che hanno indotto il Governo alla revisione dell’imposta cedolare. Confermo quanto ha detto il Ministro delle finanze.</p><p class="paragraph" data-counter="37" id="p-37">Il 22 febbraio, per ovvii motivi di riservatezza – specialmente validi per ciò che concerne trattative finanziarie di ordine internazionale – non fu possibile preannunciare che il mondo libero si apprestava ad intervenire, con prestiti ed aperture di credito, per facilitare all’<span about="https://w3id.org/moro/enoam/data/132018/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> il superamento delle difficoltà in atto senza dover ricorrere al freno del suo sviluppo economico.</p><p class="paragraph" data-counter="38" id="p-38">L’annuncio dell’intervento finanziario degli <span about="https://w3id.org/moro/enoam/data/132018/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, di istituzioni creditizie internazionali ed americane, di banche centrali ed europee si è potuto dare sabato scorso e mi sembra che la notizia sia stata positivamente accolta da tutti i Gruppi politici nessuno escluso<sup><a href="#curatornote-7" id="curatornote-ref-7">[7]</a></sup>. </p><p class="paragraph" data-counter="39" id="p-39">L’operazione finanziaria sta a dimostrare quanto e quale sia il valore per l’<span about="https://w3id.org/moro/enoam/data/132018/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> di essere inserita nella Comunità del mondo occidentale. È un fatto che tutti sono chiamati onestamente a riconoscere.</p><p class="paragraph" data-counter="40" id="p-40">Quanto all’utilizzazione delle linee di credito accordateci e dei prestiti concordati, debbo soltanto riaffermare, dopo tutto quello che si è detto in quest’Aula e nel Paese, che il Governo ha in mano lo strumento adatto a difendere la lira contro tutte le manovre speculative che potevano essere tentate sul piano internazionale. Le disponibilità valutarie che ci sono state riservate permetteranno sì di far fronte adeguatamente al deficitche anche nel 1964 si avrà nella bilancia dei pagamenti, permetteranno quindi di non frenare le importazioni sia di beni di consumo essenziali che di beni per l’industria, ma costituiscono la misura più adeguata che il Governo potesse porre in essere contro i timidi ed i pavidi, contro coloro che, nei mesi scorsi, hanno violato il loro dovere di cittadini di uno Stato democratico esportando all’estero la nostra lira. Ogni manovra contro la lira è sventata: ogni convenienza ad esportare capitali viene automaticamente a cessare. </p><p class="paragraph" data-counter="41" id="p-41">Con le disponibilità valutarie acquisite abbiamo il tempo per superare le nostre temporanee difficoltà: naturalmente integrando la fiducia dell’estero con la nostra stessa fiducia. Ma l’orizzonte, oggi, è già molto più chiaro di alcuni mesi addietro.</p><p class="paragraph" data-counter="42" id="p-42">Di volta in volta questo Governo è stato accusato, ed anche nel corso di questo dibattito, di essere indifferente, disattento, arroccato in una posizione di irriducibile e cieco ottimismo<sup><a href="#curatornote-8" id="curatornote-ref-8">[8]</a></sup> o invece stanco, abulico, rassegnato al rovinoso, inevitabile corso delle cose. In questi termini contradditori, magari ad opera delle stesse persone, delle stesse forze politiche, degli stessi organi di stampa, sono stati polemicamente interpretati, i miei atteggiamenti, dalla meditata e silenziosa preparazione dell’azione di congiuntura e di quella economica generale di un Governo appena costituito, al mio appello televisivo. In realtà, c’è tanta contraddizione nei nostri critici quanta continuità e coerenza c’è invece nella nostra azione.</p><p class="paragraph" data-counter="43" id="p-43">Sin dal momento della sua costituzione e della sua presentazione al Parlamento, il Governo ha avute e fatto chiare le difficoltà della situazione economica ed ha previsto ed indicato i necessari strumenti della stabilizzazione e del nuovo sviluppo da realizzare. Così non ha esitato, pur sapendo di affrontare critiche ed impopolarità, ad adottare ed applicare rigorosamente il blocco della spesa pubblica per la parte corrente (che alcuni oratori dell’opposizione in questo dibattito ci hanno chiesto di infrangere subito dopo aver deplorato, in termini drammatici, l’eccesso della spesa dello Stato, degli enti locali e di quelli pubblici in generale) ed a far presente la necessità di un autonomo e responsabile atteggiamento delle categorie produttive, le quali tutti, in proporzione della posizione di ciascuna, devono concorrere all’equilibrato sviluppo del nostro sistema economico, assicurando la consistenza del risparmio e l’afflusso verso gli investimenti, sì da accrescere l’offerta globale, oggi ancora insufficiente, e da aumentare la capacità competitiva della nostra produzione al fine di incrementare l’esportazione. </p><p class="paragraph" data-counter="44" id="p-44">La restrizione nell’incremento di consumi non necessari, che si attua con i provvedimenti oggi in esame, non solo è bilanciata dall’assicurato contenimento dei prezzi di generi alimentari essenziali, ma risponde, mediante l’accorta utilizzazione di questo risparmio obbligatorio, a finalità produttive. La restrizione di una parte della domanda è temporanea e funzionale in vista dell’accrescimento, che si ha di mira, dell’offerta non solo dei beni di consumo, ma anche degli essenziali servizi (scuola, ricerca scientifica, sanità, casa, previdenza, amministrazione) che debbono poter essere offerti in misura gradualmente crescente al cittadino. Abbiamo avuto ed abbiamo dunque consapevolezza della situazione; abbiamo avuto ed abbiamo la capacità di indicare una strada, che non è certo una strada facile come la immaginano coloro che hanno miracolosi rimedi che non dovrebbero costare nulla. È una strada che, per essere battuta con successo, richiede un sacrificio proporzionato, ma che nessuno può, nella sua giusta misura, rifiutare, se non vuole un danno collettivo che si risolve fatalmente anche in un danno individuale. È una strada di responsabilità e di sacrificio, dunque, quella che abbiamo indicato, ma non è quella della disperazione e della abdicazione.</p><p class="paragraph" data-counter="45" id="p-45">Io ho indicato ed indico difficoltà ed ostacoli, ma intravedo la meta del risollevamento economico e della ripresa, in modo ordinato, giusto e sicuro, del nostro sviluppo. Intravedo questa meta e credo fermamente che un siffatto importante obiettivo può e deve essere raggiunto. Non ho scetticismo né pessimismo. Ho detto al popolo italiano e dico al Parlamento che, sol che si operi con saggezza e senso di responsabilità, la stretta sarà superata e lo sviluppo riprenderà, per risolvere i gravi, talvolta secolari, problemi della società italiana. Vi sono, infatti, ancora tutte le condizioni dello sviluppo; vi è la intatta capacità costruttiva del nostro popolo; vi è un libero mondo economico e sociale, altamente stimolante per noi, nel quale siamo inseriti e del quale possiamo profittare, se sapremo essere all’altezza della situazione. La prova di solidarietà, di fiducia e di speranza che ci è stata data dagli <span about="https://w3id.org/moro/enoam/data/132018/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti d’America</span>, in una tradizione di efficace cooperazione, nella linea di una preziosa amicizia ed intesa politica, può e deve eccitare in noi solidarietà, fiducia e speranza. Abbiamo superato prove più dure e supereremo anche questa utilizzando le profonde risorse dell’ordinamento democratico che ci regge e contribuendo insieme, con la comune buona volontà e responsabilità, a consolidare e rendere sicure le istituzioni.</p><p class="paragraph" data-counter="46" id="p-46">È questo il senso del richiamo che il Governo ha fatto alle organizzazioni dei lavoratori e dei produttori; richiamo inteso non già ad immobilizzare e cristallizzare, ma a prendere in mano, tutti insieme, responsabilmente la situazione non a vantaggio di alcuni, ma nell’interesse del Paese ed in ispirito di giustizia e di progresso<sup><a href="#curatornote-9" id="curatornote-ref-9">[9]</a></sup>. Una iniziativa, questa, che non si è svolta senza lasciare traccia e non è destinata a rimanere senza seguito. Tanta è, infatti, la fiducia che abbiamo nella capacità di giudizio, libero e serio, dei cittadini, dei lavoratori, dei produttori, delle grandi ed incisive organizzazioni. Tanto importante è che, in momenti decisivi come questi, ciascuno assuma la propria responsabilità.</p><p class="paragraph" data-counter="47" id="p-47">Questa collaborazione il Governo che ho l’onore di presiedere chiede ai cittadini ed alle organizzazioni, i quali siano preoccupati e desiderosi del bene comune, al di fuori di misteriose quanto impossibili negoziazioni e senza alcuna contropartita politica. Il Governo, infatti, conserva intatta, e non può essere altrimenti, la sua fisionomia politica e programmatica; conserva la sua ben definita e non modificabile maggioranza, che si delinea in forza dell’accordo, per complesse ragioni politiche, tra i partiti affini, restando gli altri, come si è visto anche in questi giorni, in atteggiamento di vigorosa opposizione. E ciò non è a caso, perché ci siamo uniti tra noi e ci siamo distinti dagli altri in ragione delle cose che noi vogliamo fare e delle cose che altri vorrebbero farci fare, ma che noi, nella nostra autonoma caratterizzazione, non vogliamo. È un po’ strano che ci si offra collaborazione a patto che si cambi la nostra politica, si cessi di essere noi stessi, in definitiva si finisca di esistere. </p><p class="paragraph" data-counter="48" id="p-48">Noi riconfermiamo, dunque, tutti i nostri impegni, assunti guardando insieme al presente ed all’avvenire, e che andremo assolvendo gradualmente, ordinatamente, secondo una logica successione e sempre con una attenta valutazione della situazione e dei riflessi in essa delle iniziative innovatrici che si vanno prendendo. Siamo egualmente lontani dalla rinuncia e dall’avventura. Rifiutiamo il semplicismo di chi trova perfetta ed immodificabile la nostra struttura economica e sociale come la malizia di chi vorrebbe indiscriminatamente distruggere un sistema economico, qual è il nostro, libero ed aperto ed esclude internazionalmente ogni cautela ed ogni norma di meditazione e di attenzione nell’attività di Governo.</p><p class="paragraph" data-counter="49" id="p-49">Il Governo ritiene di corrispondere, con la sua azione, ad un importante equilibrio sociale e politico del nostro Paese. Un equilibrio che il Parlamento ha riconosciuto utile, quando ci ha votato la fiducia e che continua a riconoscere, io credo, quando comprende e seconda, come ora sta per fare, la nostra azione. Sono stato accusato, ancora una volta, in questo dibattito, di presunzione ed insieme di artificio<sup><a href="#curatornote-10" id="curatornote-ref-10">[10]</a></sup> per l’insistenza con la quale ho difeso questa formula e ne ho riconfermato la validità. Ritengo di avere, invece, con questa netta indicazione politica, riflesso, con sguardo attento più che all’immediato, la realtà e le esigenze del Paese che il mio Governo intende sottrarre alla pressioni di forti ed irrimediabili contrasti, avviandolo per la strada del rinnovamento nella libertà.</p><ol id="curatorNotes"><li about="https://w3id.org/moro/enoam/data/132018/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Cesare Merzagora (1898-1991), banchiere e uomo politico democristiano e presidente del Senato. <a href="#curatornote-ref-1">↑</a></li><li about="https://w3id.org/moro/enoam/data/132018/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> In realtà, la replica di Moro si svolse il 21 dicembre. <a href="#curatornote-ref-2">↑</a></li><li about="https://w3id.org/moro/enoam/data/132018/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Vedi nota 2. <a href="#curatornote-ref-3">↑</a></li><li about="https://w3id.org/moro/enoam/data/132018/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla celebre opera di John Kenneth Galbraith <em>The Affluent Society</em>, tradotto in italiano nel 1963 con il titolo <em>La società opulenta</em>. Si tratta di un volume in cui l’economista statunitense mette sotto accusa lo squilibrio tra consumi pubblici e privati tipico delle società del benessere. Un’impostazione che, memore anche della lezione di Ugo La Malfa e dei rilievi contenuti nella sua <em>Nota aggiuntiva </em>del 1962, può essere rinvenuta anche in questo discorso di Moro.  <a href="#curatornote-ref-4">↑</a></li><li about="https://w3id.org/moro/enoam/data/132018/v1/curatornote-5" class="" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Acronimo per Istituto per lo studio della congiuntura. <a href="#curatornote-ref-5">↑</a></li><li about="https://w3id.org/moro/enoam/data/132018/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta della legge n. 167 del 1962 recante misure in tema di edilizia pubblica. La legge fu varata sotto il Governo Fanfani IV e voluta dal ministro dei Lavori Pubblici Fiorentino Sullo con l’obiettivo di combattere la speculazione fondiaria e introdurre elementi di pianificazione urbanistica, in vista di una più ampia riforma urbanistica che sarebbe stata però fortemente osteggiata dall’ala destra della Dc e che avrebbe costituito uno dei principali motivi della precoce caduta del governo Moro I. <a href="#curatornote-ref-6">↑</a></li><li about="https://w3id.org/moro/enoam/data/132018/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce al prestito concesso dall’amministrazione statunitense e alcune banche americane all’Italia per 1 miliardo e 225 milioni di dollari.  <a href="#curatornote-ref-7">↑</a></li><li about="https://w3id.org/moro/enoam/data/132018/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce qui con ogni probabilità all’intervento del senatore del Movimento sociale italiano Gastone Nencioni che, annunciando il voto contrario del gruppo parlamentare missino ai provvedimenti in esame nel dibattito, dichiara di non condividere «l’ottimismo del Governo». <a href="#curatornote-ref-8">↑</a></li><li about="https://w3id.org/moro/enoam/data/132018/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro fa riferimento qui agli appelli alla moderazione salariale che la maggioranza di centrosinistra, a partire da Ugo La Malfa, e il Governo rivolgono ai sindacati per rimettere in equilibrio quelli che vengono considerati gli eccessi del consumo privato, con gli effetti che essi determinano in termini di conti con l’estero e indici dell’inflazione. La cosiddetta congiuntura si sovrappone infatti a una fase di sensibile crescita salariale: a partire dal 1962, dopo un biennio di dure lotte operaie, i salari cominciano a crescere più della produttività, mettendo fine a uno degli ingredienti “segreti” del miracolo economico. <a href="#curatornote-ref-9">↑</a></li><li about="https://w3id.org/moro/enoam/data/132018/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce qui con ogni probabilità all’intervento tenuto il 17 marzo 1964 dal senatore del Partito liberale italiano Michelangelo Pasquato che, alludendo alla maggioranza di centrosinistra, parla di una «artificiosa e improvvisata composizione». <a href="#curatornote-ref-10">↑</a></li></ol></body></html>