<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.003" name="dcterms.relation"/><meta content="10.48678/unibo/aldomoro1.2.2.003" name="dcterms.identifier"/><meta content="Moro, Aldo, [Sul trattamento economico dei dipendenti statali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.003." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sul trattamento economico dei dipendenti statali]</title>
<div id="mentionMeta"><meta about="https://w3id.org/moro/enoam/data/giuseppe-bettiol" typeof="foaf:Person"/><meta about="https://w3id.org/moro/enoam/data/giuseppe-bettiol" content="Giuseppe Bettiol" property="rdfs:label"/><meta about="https://w3id.org/moro/enoam/data/giuseppe-bettiol" property="owl:sameAs" resource="http://www.wikidata.org/entity/Q3770116"/><meta about="https://w3id.org/moro/enoam/data/giuseppe-bettiol" content="giuseppe-bettiol" property="wdt:P1986"/><meta about="https://w3id.org/moro/enoam/data/giuseppe-bettiol" content="Bettiol, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sul trattamento economico dei dipendenti statali]</h1><p class="paragraph" data-counter="1" id="p-1">Desidero<sup><a href="#curatornote-1" id="curatornote-ref-1">[1]</a></sup> fare qualche breve osservazione riguardo l’oggetto della votazione di fiducia cui ci stiamo accingendo. Se non ho capito male, essendo ora intervenuto un nuovo emendamento sostitutivo (di cui non avevamo notizia e che abbiamo appreso soltanto adesso)<sup><a href="#curatornote-2" id="curatornote-ref-2">[2]</a></sup>, ci troveremmo a dover votare sulla richiesta di sostituire alla cifra limite di 61 miliardi l’altra di 66 miliardi che è stata proposta.</p><p class="paragraph" data-counter="2" id="p-2">A nostro parere, invece, la votazione non deve avere questo oggetto; bensì deve avere come oggetto la proposta <span about="https://w3id.org/moro/enoam/data/122003/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-bettiol" typeof="deo:Reference">Bettiol</span><sup><a href="#curatornote-3" id="curatornote-ref-3">[3]</a></sup>, nella sua forma positiva, e ciò perché e su questo oggetto che è stata posta la questione di fiducia, ossia è stato chiesto quell’accertamento di fiducia nel Governo che è preliminare ad ogni altra decisione, essendo esigenza di carattere politico fondamentale. Tanto più che in caso contrario, potremmo trovarci di fronte ad una serie infinita di emendamenti che vadano degradando dai 66 miliardi ai 61.</p><p class="paragraph" data-counter="3" id="p-3">È evidente che quel che si assume è invece decisivo e preclusivo qualora si voti positivamente la fiducia sulla somma che è la sola alla quale il Governo intende dare la propria adesione. Il Governo non intende dare un centesimo di più né uno di meno di questa somma; ed è su questa posizione che esso chiede di essere sorretto dal voto della Camera.</p><ol id="curatorNotes"><li about="https://w3id.org/moro/enoam/data/122003/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La discussione si incentra sul punto 1° dell’emendamento Bettiol – precisamente sullo stanziamento di 61 miliardi come somma complessiva – sul quale vengono proposti emendamenti miranti ad aumentare la cifra totale. L’intervento di Moro si inserisce all’interno di un dibattito inerente non tanto la cifra da stanziare quanto la modalità e l’oggetto del voto di fiducia richiesto esplicitamente dal presidente del Consiglio Alcide De Gasperi. <a href="#curatornote-ref-1">↑</a></li><li about="https://w3id.org/moro/enoam/data/122003/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Nella discussione sono stati presentati e ritirati degli emendamenti. In ultima istanza si pone il problema di votare – e di come votare – l’emendamento a firma del socialista Francesco Cerabona (1882-1963) e altri, con il quale si ripropone l’innalzamento a 66 miliardi della somma complessiva da erogare nel disegno di legge.  <a href="#curatornote-ref-2">↑</a></li><li about="https://w3id.org/moro/enoam/data/122003/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Bettiol (1907-1982), giurista, docente di diritto penale, deputato all’Assemblea costituente e nella I legislatura per il gruppo democratico cristiano, di cui è presidente. Si veda la voce del DBI, a firma Luciano Pettoello Mantovani, vol. 34, 1988. <a href="#curatornote-ref-3">↑</a></li></ol></body></html>