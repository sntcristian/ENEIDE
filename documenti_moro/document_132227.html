<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.227" name="dcterms.relation"/><meta content="10.48678/unibo/aldomoro1.3.2.227" name="dcterms.identifier"/><meta content="Moro, Aldo, [Resoconto del discorso tenuto a Siena per l'inaugurazione della facoltà di Scienze bancarie], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.227." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aSienain occasione dell'inaugurazione della facoltà di Scienze bancarie</title>
<div id="mentionMeta"><meta about="https://w3id.org/moro/enoam/data/siena" typeof="dcterms:Location"/><meta about="https://w3id.org/moro/enoam/data/siena" content="Siena" property="rdfs:label"/><meta about="https://w3id.org/moro/enoam/data/siena" property="owl:sameAs" resource="http://www.wikidata.org/entity/Q2751"/><meta about="https://w3id.org/moro/enoam/data/giovanni-borghi" typeof="foaf:Person"/><meta about="https://w3id.org/moro/enoam/data/giovanni-borghi" content="Giovanni Borghi" property="rdfs:label"/><meta about="https://w3id.org/moro/enoam/data/giovanni-borghi" property="owl:sameAs" resource="http://www.wikidata.org/entity/Q3766874"/><meta about="https://w3id.org/moro/enoam/data/giovanni-borghi" content="giovanni-borghi" property="wdt:P1986"/><meta about="https://w3id.org/moro/enoam/data/giovanni-borghi" content="Borghi, Giovanni" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Siena in occasione dell'inaugurazione della facoltà di Scienze bancarie </h1><p class="paragraph" data-counter="1" id="p-1">Parlando a <span about="https://w3id.org/moro/enoam/data/132227/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/siena" typeof="deo:Reference">Siena</span>, in occasione della inaugurazione della nuova Facoltà di Scienze bancarie dell’Università, il Presidente del Consiglio, on. Aldo Moro, ha espresso il suo compiacimento per la interessante iniziativa che colma una lacuna sul piano nazionale e contribuisce a rendere più viva ed operosa la illustre città toscana. Di essa il Presidente del Consiglio ha ricordato le alte tradizioni culturali e civili ed il grande patrimonio di bellezza di cui la città è amorosa depositaria. Di fronte ad un tale passato ancor più pressante appare l’esigenza di assicurare alla <span about="https://w3id.org/moro/enoam/data/132227/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/siena" typeof="deo:Reference">Siena</span> di oggi un sensibile ed armonio sviluppo. E tanto maggiore è in proposito la responsabilità dello Stato, anche se essa non può che accompagnare e favorire il vigoroso processo di rinascita in atto per impulso delle stesse intelligenti ed operose popolazioni e della loro rappresentanze.</p><p class="paragraph" data-counter="2" id="p-2">Della nuova iniziativa universitaria il Presidente del Consiglio ha rilevato come essa aderisca alle esigenze che si manifestano nella società italiana ed impongono che sia fornita, ad alto livello scientifico, una preparazione specifica in relazione al progressivo espandersi di attività che, come quella bancaria, sono essenziali per l’auspicato armonico sviluppo dell’economia italiana. E si tratta di un’attività che si esplica a <span about="https://w3id.org/moro/enoam/data/132227/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/siena" typeof="deo:Reference">Siena</span> con particolare efficacia e in conformità di una tradizione antica ed illustre.</p><p class="paragraph" data-counter="3" id="p-3">Il Presidente del Consiglio on. Moro ha indirizzato poi parole di omaggio all’Università di <span about="https://w3id.org/moro/enoam/data/132227/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/siena" typeof="deo:Reference">Siena</span> ed all’Università italiana, riconoscendo l’alta funzione che essa assolve, nella sua autonomia, nella vita nazionale. E ciò sia per la preparazione professionale dei giovani, alla quale del resto essi stessi cooperano in modo responsabile, sia per l’apertura a tutti i temi e problemi della condizione umana e della convivenza sociale. Io sono consapevole, ha rilevato il Presidente del Consiglio, dell’inquietudine dell’università italiana<sup><a href="#curatornote-1" id="curatornote-ref-1">[1]</a></sup> nella faticosa ricerca di assetti ed equilibri nuovi, atti a rinvigorire l’efficacia dell’azione formativa e il prestigio sociale di una siffatta fondamentale istituzione. La lentezza con la quale si vanno configurando i rinnovati ordinamenti che l’Università richiede si spiega e, in qualche modo, si giustifica con la delicatezza estrema del tema in discussione e con la prudenza ed il rispetto con i quali i poteri dello Stato si accostano a questo organismo, utilizzando e valorizzando il dialogo che si svolge all’interno di esso ed in vista degli interessi del Paese. Ma è da prevedere che a questa lunga fase di meditazione e di valutazione segua una serie d’impegnative decisioni, le quali arricchiscono gli strumenti, talvolta ancora inadeguati, della vita universitaria e diano sanzione parlamentare ad ordinamenti consoni alla attuale evoluzione della società italiana.</p><p class="paragraph" data-counter="4" id="p-4">Con questo auspicio, ha concluso l’on. Moro, desidero rendere omaggio ai docenti ed ai giovani, dai quali si attende una collaborazione efficace e responsabile per il raggiungimento di finalità, che sono certamente comuni.</p><p class="paragraph" data-counter="5" id="p-5">Parlando successivamente alla inaugurazione ufficiale di un grande complesso della Ignis, ubicato a <span about="https://w3id.org/moro/enoam/data/132227/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/siena" typeof="deo:Reference">Siena</span>, il Presidente del Consiglio ha ringraziato per la calorosa accoglienza riservatagli il Presidente della Società, ing. <span about="https://w3id.org/moro/enoam/data/132227/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giovanni-borghi" typeof="deo:Reference">Borghi</span><sup><a href="#curatornote-2" id="curatornote-ref-2">[2]</a></sup>, i tecnici, i lavoratori, le loro famiglie e le autorevoli rappresentanze della vasta clientela internazionale di questa importante industria italiana. Il Presidente del Consiglio, prendendo atto della imponente attività produttiva ed esportativa della Ignis, che gli era stata illustrata, ha espresso il suo vivissimo apprezzamento alla coraggiosa ed intelligente iniziativa dell’ing. <span about="https://w3id.org/moro/enoam/data/132227/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giovanni-borghi" typeof="deo:Reference">Borghi</span>, a lui associando, nel più cordiale elogio, i tecnici e le maestrane che, in comunità d’intenti, hanno contribuito al grande successo di questa attività imprenditoriale. L’on. Moro ha voluto ricordare come, nella difficile fase della nostra economia, che sembra essere, per fortuna, alle nostre spalle, l’ardimento e la fede deli operatori e la consapevole e responsabile partecipazione dei lavoratori abbiano assicuro all’<span about="https://w3id.org/moro/enoam/data/132227/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> insperati successi e nuove affermazioni. Non si può non compiacersi che, in questa concordia di propositi ed in questa intensa collaborazione, prodotti italiani abbiano potuto conquistare anche i più qualificati mercati, recando in sé, nella meritata vittoria in questa grande competizione internazionale, il segno del coraggio, della tenacia, della intelligenza ed anche delle virtù morali e civili dei partecipi alla produzione e perciò di tutto il popolo italiano. Rispondendo all’indirizzo di saluto del rappresentante della Commissione interna, il Presidente del Consiglio ha ricordato che diritti ed interessi dei lavoratori devono trovare il loro riconoscimento nell’ambito della attività produttiva per ragioni di giustizia ed anche come indispensabile coefficiente del successo dell’impresa. È fondamento del nostro ordinamento sociale e politico l’esaltazione della dignità del lavoratore e l’effettiva attribuzione di quei poteri di decisione che son il contrassegno di una società democratica. Mi piace dunque vedere qui presente, ha proseguito l’on. Moro, una autentica comunità di lavoro, fondata sulla eguaglianza e la giustizia, capace di comporre le inevitabili tensioni della vita sociale, consapevole di un convergente interesse e di un comune destino nell’ambito della comunità nazionale. E poiché si è parlato, ha concluso il Presidente del Consiglio, della grandezza della Patria, cui tutti dobbiamo contribuire, desidero dire che vogliamo essere presenti nella nobile gara della efficienze, della giustizia, del progresso, facendo mediante l’opera comune dell’<span about="https://w3id.org/moro/enoam/data/132227/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> un Paese prospero e civile e ricco di tutti i valori umani.</p><ol id="curatorNotes"><li about="https://w3id.org/moro/enoam/data/132227/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Nel febbraio del 1967 numerose sono gli atenei in sciopero contro la riforma Gui dell’università. Alla protesta degli studenti universitari si unisce anche una parte del corpo docente, oltre agli studenti medi. In alcuni casi gli scioperi sfoceranno in occupazioni degli atenei, come avviene per esempio a Torino a Palazzo Fontana, dove il rettore chiamerà la polizia per sgomberare l’ateneo. È il prodromo delle più ampie contestazioni che si registreranno l’anno successivo. <a href="#curatornote-ref-1">↑</a></li><li about="https://w3id.org/moro/enoam/data/132227/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Borghi (1910-1975), imprenditore e proprietario della Ignis. <a href="#curatornote-ref-2">↑</a></li></ol></body></html>