<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.131" name="dcterms.relation"/><meta content="10.48678/unibo/aldomoro1.3.1.131" name="dcterms.identifier"/><meta content="Moro, Aldo, [Intervista a Il Quotidiano], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.131." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Intervista a «Il Quotidiano»]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Nato" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/inghilterra" typeof="dcterms:Location"/><meta about="https://w3id.org/moro/enoam/data/inghilterra" content="Inghilterra" property="rdfs:label"/><meta about="https://w3id.org/moro/enoam/data/inghilterra" property="owl:sameAs" resource="http://www.wikidata.org/entity/Q21"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Intervista a «Il Quotidiano»]</h1><p class="paragraph" data-counter="1" id="p-1">D.: Onorevole, siamo tutti convinti che le prossime elezioni<sup><a href="#curatornote-1" id="curatornote-ref-1">[1]</a></sup> assumono per molteplici ragioni una importanza eccezionale e che più delle altre volte la scelta degli elettori avrà un peso decisivo per l’Italia nei prossimi anni. Siamo di conseguenza tutti convinti come più delle altre volte sia necessario che gli elettori diano prova di intelligenza politica e di responsabilità, superando risentimenti e incertezze, e mettendo il partito di maggioranza in condizioni di dare all’azione politica della prossima legislatura, più chiaramente che in passato, la propria impronta, mettendolo cioè in condizioni di non dover subire imposizioni programmatiche dai partiti che si ispirano a ideologie spesso in contrasto con i principi cristiani.</p><p class="paragraph" data-counter="2" id="p-2">Con questa premessa e aggiungendo ancora che siamo convinti che gli elettori italiani daranno prova anche questa volta di maturità, ci vuole dire, Onorevole, quali sono i temi di fondo con cui la Democrazia Cristiana si presenterà per chiedere una chiara e consistente prova di fiducia agli elettori?</p><p class="paragraph" data-counter="3" id="p-3">R.: – Ho avuto più volte occasione di dire, nel corso delle difficili vicende vissute in questi anni, che vi è una fondamentale continuità nell’azione politica della <span about="https://w3id.org/moro/enoam/data/131131/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Nel variare delle circostanze e delle situazioni obiettive, del quale certo il partito deve tener conto, il nostro partito ha tuttavia lo stesso volto e la stessa anima. La sprezzante polemica comunista, condotta con rinnovata violenza anche in questi giorni<sup><a href="#curatornote-2" id="curatornote-ref-2">[2]</a></sup>, sulla costante identità della <span about="https://w3id.org/moro/enoam/data/131131/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, mentre è da respingere in quanto richiama il presunto carattere conservatore e reazionario della nostra politica, sta a confermare che il <span about="https://w3id.org/moro/enoam/data/131131/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> trova di fronte a sé sempre lo stesso formidabile ostacolo costituito da un grande partito d’ispirazione cristiana, fautore di libertà, di dignità, di giustizia. Noi intendiamo accentuare queste caratteristiche di fondo del nostro partito nelle quali è la garanzia di una lineare politica, capace, oggi come ieri, di salvare l’<span about="https://w3id.org/moro/enoam/data/131131/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dai minacciosi estremismi totalitari, di conservare integri le tradizioni ed il costume morale del nostro popolo, di far progredire il paese nella libertà. Noi continueremo dunque, sulla base degli innegabili successi conseguiti, ad agitare i temi della nostra battaglia politica in ordine ai quali proprio in questi giorni abbiamo potuto celebrare la nostra ventennale coerenza: il tema della libertà umana, libertà politica ed anche non politica, la quale va difesa contro tutti i totalitari che la minacciano e la insidiano; una rigorosa solidarietà sociale che però suppone la libertà e la rispetta; una società libera e varia in libero sviluppo; la collocazione dell’<span about="https://w3id.org/moro/enoam/data/131131/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nel mondo occidentale, nel mondo della libertà, per fini di sicurezza e di pace; la integrità dei valori morali e religiosi. Su molti di questi punti sono stati fatti dei passi avanti, anche notevoli, benché non manchino pericoli che l’elettorato è chiamato a fronteggiare ancora una volta con un serio giudizio politico che ricrei intorno alla <span about="https://w3id.org/moro/enoam/data/131131/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> una grande mobilitazione popolare, per difendere la libertà, la stabilità e l’equilibrio politico del paese.</p><p class="paragraph" data-counter="4" id="p-4">Entro questa ampia e responsabile visione politica s’inserisce lo sforzo compiuto dalla <span about="https://w3id.org/moro/enoam/data/131131/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, per allargare, come si dice, l’area democratica<sup><a href="#curatornote-3" id="curatornote-ref-3">[3]</a></sup> e cioè per sottrarre alleati al <span about="https://w3id.org/moro/enoam/data/131131/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> ed impegnare nuove forze, forze popolari, nella responsabilità di tenere unita, ordinata ed in progresso la comunità nazionale. Una responsabilità che si può assumere, secondo noi, nella chiarezza politica e nella sicurezza democratica. Questo è il significato del contatto, cauto contatto, che noi abbiamo instaurato a <span about="https://w3id.org/moro/enoam/data/131131/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-4" id="curatornote-ref-4">[4]</a></sup>, certo non a caso e non superficialmente, con il <span about="https://w3id.org/moro/enoam/data/131131/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, senza sottovalutare le difficoltà dell’impresa, senza dimenticare la irriducibile differenza delle ideologie e la notevole differenza delle posizioni politiche. Si è lavorato nella speranza di fare emergere una piattaforma politica caratterizzata dall’assoluta indipendenza dal <span about="https://w3id.org/moro/enoam/data/131131/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> e da un consapevole impegno di difesa democratica e, in essa, i punti di contatto per la soluzione di problemi politici proposti dalla realtà del paese. La vigilanza e la prudenza esercitate dalla <span about="https://w3id.org/moro/enoam/data/131131/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la forza e l’iniziativa del nostro partito stanno a dimostrare che vi è la possibilità di favorire, nell’ambito di una rigida garanzia, ogni utile sviluppo della vita democratica in <span about="https://w3id.org/moro/enoam/data/131131/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, di esercitare una efficace funzione di stimolo, di controllare in ogni momento un processo di espansione e di approfondimento della vita democratica certo altamente positivo, pur nella sua innegabile difficoltà. La <span about="https://w3id.org/moro/enoam/data/131131/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dunque ricorderà all’elettorato, alla luce della difficile esperienza, la sua permanente funzione di garanzia democratica e, nella vita democratica, le peculiari finalità economiche, sociali, politiche, umane che essa persegue come partito.</p><p class="paragraph" data-counter="5" id="p-5">D.: Ritiene Ella che sia possibile dissipare negli elettori taluni timori insorti sulla ferma e leale continuità della politica estera italiana e in particolare contro la possibilità di accettare una forma di neutralismo?</p><p class="paragraph" data-counter="6" id="p-6">R.: Io ritengo fermamente che non sia possibile fare addebito al nostro Governo di avere derogato in politica estera alla sua linea d’impegno leale ed efficace nell’ambito dell’alleanza atlantica<sup><a href="#curatornote-5" id="curatornote-ref-5">[5]</a></sup>; di aver messo in qualsiasi momento in discussione la scelta fondamentale per l’Occidente e la libertà che il voto popolare ha ripetutamente consacrato. C’è stata una polemica nebbiosa, un ingiusto processo alle intenzioni, un’affermazione di principio della obiettiva difficoltà di mantenere intatte, in forza della astensione del <span about="https://w3id.org/moro/enoam/data/131131/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, le linee fondamentali della nostra politica estera. Nessun serio oppositore però ha potuto indicare un reale cedimento o sbandamento. Non siamo stati sospinti dalla astensione del <span about="https://w3id.org/moro/enoam/data/131131/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> ad intaccare la nostra tradizionale politica internazionale di solidarietà, di sicurezza e di pace. Abbiamo detto fin dall’inizio che non erano immaginabili transazioni su temi di così decisiva importanza ed abbiamo avvertito che chi intenda assumere responsabilità di guida deve senza alcuna riserva accettare le alleanze e gli obblighi di fedeltà che esse comportano. Dissi già in Consiglio Nazionale che un’assoluta e leale chiarezza su questo punto condiziona il riconoscimento di una seria e fruttuosa affinità tra i partiti democratici ed il <span about="https://w3id.org/moro/enoam/data/131131/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span><sup><a href="#curatornote-6" id="curatornote-ref-6">[6]</a></sup>. Del resto a tacere delle tante prove di fedeltà e di responsabilità date in questi anni ed in questi mesi dalla <span about="https://w3id.org/moro/enoam/data/131131/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nel campo della politica estera, è di pochi giorni fa l’accettazione da parte del Governo e del Parlamento del principio dell’armamento atomico multilaterale nella <span about="https://w3id.org/moro/enoam/data/131131/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/nato" typeof="deo:Reference">Nato</span>, il quale certo contrasta i rischi della disseminazione dell’armamento atomico, ma anche rafforza l’alleanza, indicando nuove responsabilità e solidarietà. Camminiamo dunque serenamente sulla nostra strada, ritenendo assicurata la pace, ch’è nostro supremo obiettivo, dall’unità dell’Occidente e dalla sua forza.</p><p class="paragraph" data-counter="7" id="p-7">D. – Pensa che si potranno allontanare le ombre che negli ultimi tempi sono sorte a offuscare in qualche modo i rapporti di amicizia stabiliti con tutti i paesi della Comunità Europea?</p><p class="paragraph" data-counter="8" id="p-8">R. – Le ultime vicende relativa all’allargamento del Mercato comune all’<span about="https://w3id.org/moro/enoam/data/131131/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/inghilterra" typeof="deo:Reference">Inghilterra</span> ed ai rapporti dei paesi partecipi della <span about="https://w3id.org/moro/enoam/data/131131/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità economica europea</span> hanno destato delusione, amarezza e preoccupazione<sup><a href="#curatornote-7" id="curatornote-ref-7">[7]</a></sup>. È una grave battuta d’arresta sulla difficile via dell’unità economica e politica dell’<span about="https://w3id.org/moro/enoam/data/131131/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Dobbiamo agire serenamente, freddamente, senza precipitazione, riaffermando gli ideali di unità sovranazionale in <span about="https://w3id.org/moro/enoam/data/131131/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e la solidarietà nell’alleanza con gli <span about="https://w3id.org/moro/enoam/data/131131/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> d’America, attenti a non distruggere nessuna delle positive acquisizioni già ottenute, ad evitare per parte nostra tutto ciò che possa contraddire la costante linea di sviluppo della nostra politica europea, a cogliere ogni occasione per fare dei passi innanzi sulla via maestra dell’unità e della solidarietà.</p><p class="paragraph" data-counter="9" id="p-9">D.: Per tranquillizzare l’opinione pubblica Ella ha in passato chiaramente asserito che la nazionalizzazione dell’energia elettrica<sup><a href="#curatornote-8" id="curatornote-ref-8">[8]</a></sup> non sarebbe stata seguita da altre statizzazioni; ritiene di poter confermare tale impegno?</p><p class="paragraph" data-counter="10" id="p-10">R.: Ho asserito in passato e confermo ora di fronte al corpo elettorale che il provvedimento di nazionalizzazione dell’energia elettrica è da noi considerato di carattere eccezionale e giustificato in considerazione del valore condizionante che la disponibilità dell’energia assume per un processo di armonico sviluppo della vita economica e sociale della nazione. Questa posizione è stata fatta propria dal Consiglio nazionale e dai Gruppi parlamentari; e questa è del resto la linea ufficiale del Governo Fanfani. Questa indicazione, che vale anche a tranquillizzare l’elettorato, non è a difesa di particolari interessi, ma nasce dalla nostra convinzione che la libera iniziativa sia fondamento della vita economica e del resto condizione di un regime libero. Il che non esclude la guida responsabile dello Stato per una vita economica più ordinata e solidale e, come si è detto, un intervento eccezionale, come quello attuato in questa legislatura per favorire la libertà di tutti e la giustizia.</p><p class="paragraph" data-counter="11" id="p-11">D.: Tra i temi che interessano di più i cattolici vi sono quelli della scuola, dello spettacolo e della moralità pubblica<sup><a href="#curatornote-9" id="curatornote-ref-9">[9]</a></sup>. Che cosa può dire, Onorevole, a questo proposito?</p><p class="paragraph" data-counter="12" id="p-12">R.: La <span about="https://w3id.org/moro/enoam/data/131131/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, consapevole delle responsabilità che comporta il suo richiamarsi ad una concezione cristiana della vita, pone in primo piano nel suo programma la tutela dei valori morali e religiosi. Essa sa che esiste un problema politico della moralità, che vi sono norme e modi di azione amministrativa i quali concorrono, senza alcuna pretesa di esclusività, ma con indubbio rilievo, a soddisfare gli interessi fondamentali dell’ordine morale e delle famiglie. Alla elaborazione delle regole più opportune ed efficaci e degli interventi più adeguati al fine da raggiungere si è cimentata e si cimenta la <span about="https://w3id.org/moro/enoam/data/131131/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Essa non ignora d’altra parte che vi è un delicato problema di limiti in rapporto alle esigenze della vita democratica ed ai principi costituzionali. Noi siamo consapevoli che una vasta azione, la quale non è solo di freno, dev’essere esplicata nella vita pubblica in vista di questa altissima finalità il cui raggiungimento condiziona un’ordinata ed umana convivenza civile. Sappiamo che vi sono dei disgregatori del costume e noi vogliamo efficacemente combatterli, sicuri di tutelare anche in questo modo importanti interessi della comunità nazionale.</p><p class="paragraph" data-counter="13" id="p-13">L’adesione poi della <span about="https://w3id.org/moro/enoam/data/131131/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> al fondamentale principio della libertà della scuola, espressione e garanzia di libertà in generale nella nostra società, è fuori di discussione. Abbiamo lavorato noi, in sede di Assemblea Costituente, e quasi con le sole nostre forze, a fissare una serie di principi costituzionali molto importanti su questo terreno ed ai quali ora ci si può utilmente richiamare. Come dissi al Congresso di <span about="https://w3id.org/moro/enoam/data/131131/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, si tratta però di operare nella vita democratica, in essa traducendo, con il massimo impegno, in un libero confronto di idee e di posizioni, principi e valori alla cui assolutezza non si cessa di credere, anche se è tanto difficile il tradurli per libero consenso in realtà. È la tormentosa, ma nobile esperienza della vita democratica. Evidentemente maggiore è la forza della <span about="https://w3id.org/moro/enoam/data/131131/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, maggiore è il suo peso politico generale, e maggiore probabilità vi è di tradurre in atto questi principi, di dare ad essi assetto istituzionale. Chi pensa ad una sorta di disimpegno, per rendere più facile il rispetto delle esigenze della coscienza cristiana nella vita sociale, commette un grave errore. Questa difesa sarà efficace nella misura nella quale potrà essere sostenuta dall’autorità di una forte <span about="https://w3id.org/moro/enoam/data/131131/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, dalla determinante influenza politica generale riservata a questo partito.</p><p class="paragraph" data-counter="14" id="p-14">D.: Su quali punti del programma ritiene possibile e opportuno insistere per dare agli elettori la certezza che le conquiste sociali e di maggior giustizia che la DC intende fermamente perseguire, saranno fatte nella tutela della libertà e nel rispetto di quei valori che noi cattolici riteniamo irrinunciabili?</p><p class="paragraph" data-counter="15" id="p-15">R.: Io credo che si debba richiamare la integralità del nostro programma e la continuità della nostra storia. La nostra funzione è di tener conto di tutte le esigenze, di effettuare la sintesi più giusta ed efficace dei molteplici aspetti nei quali si presentano i grandi problemi sociali e politici del nostro tempo.</p><p class="paragraph" data-counter="16" id="p-16">Altri, meno responsabili di noi, possono avere il gusto delle accentuazioni unilaterali. Noi no; dobbiamo pensare a tutto: alla libertà come al progresso; alla privata iniziativa come alla solidarietà sociale; alla forza ed alla sicurezza come alla pace; al libero gioco democratico come alle alte esigenze della vita morale. Crediamo di potere, per ispirare fiducia, richiamarci alla nostra storia; alla implicita garanzia che essa contiene ed esprime. Crediamo di poterci richiamare alla indefettibile fedeltà dei nostri uomini ed alla coerenza della loro azione politica. Questa caratteristica posizione e funzione è emersa chiara anche nella più complessa e difficile esperienza politica. Non ci siamo mai confusi e non ci confonderemo con altri. Saremo tanto più liberi, quanto più saremo forti; ma abbiamo in ogni caso una carica ideale così intensa ed una tradizione così importante ed impegnativa, nella politica ed anche al di là della politica, perché si possa temere che venga meno l’autonomia della <span about="https://w3id.org/moro/enoam/data/131131/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, una autonomia della quale altri debbano tener conto e che essi debbono rispettare. Siamo ancora troppo forti, perché si possa passare sopra di noi, travolgendo quel complesso mondo di valori di libertà e di umanità che noi difendiamo da tanti anni e che continueremo a difendere.</p><p class="paragraph" data-counter="17" id="p-17">L’elettorato salvaguardi ed accresca la nostra forza, per consentirci di assolvere ancora la nostra decisiva ed insostituibile funzione.</p><ol id="curatorNotes"><li about="https://w3id.org/moro/enoam/data/131131/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131131/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il Pci aveva presentato una mozione di sfiducia al quarto governo Fanfani, dibattuta alla Camera dal 24 al 26 gennaio 1963. <a href="#curatornote-ref-2">↑</a></li><li about="https://w3id.org/moro/enoam/data/131131/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla linea politica del centro-sinistra, rappresentata in quel momento dal Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-3">↑</a></li><li about="https://w3id.org/moro/enoam/data/131131/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-4">↑</a></li><li about="https://w3id.org/moro/enoam/data/131131/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’Italia aveva aderito alla Nato fin dalla sua istituzione nel 1949. La politica estera era uno temi più delicati nell’ambito del dibattito sulla collaborazione con il Psi. <a href="#curatornote-ref-5">↑</a></li><li about="https://w3id.org/moro/enoam/data/131131/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Seduta del 10-12 novembre 1962. Relazione e replica di Moro al Consiglio Nazionale sono riportate nel presente volume. <a href="#curatornote-ref-6">↑</a></li><li about="https://w3id.org/moro/enoam/data/131131/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al veto della Francia all’ingresso della Gran Bretagna nella Comunità economica europea e alla conseguente sospensione dei negoziati, nel gennaio 1963, con tutti i paesi candidati. <a href="#curatornote-ref-7">↑</a></li><li about="https://w3id.org/moro/enoam/data/131131/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il provvedimento di nazionalizzazione dell’energia elettrica era stato approvato con la Legge 6 dicembre 1962, n. 1643. <a href="#curatornote-ref-8">↑</a></li><li about="https://w3id.org/moro/enoam/data/131131/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel 1962 erano state approvate al riguardo importanti riforme: con la Legge 21 aprile 1962, n. 161, il meccanismo della censura fu riformato in ambito cinematografico, mentre essa fu soppressa nel teatro di prosa; con la Legge 31 dicembre 1962, n. 1859, era stata istituita la scuola media unificata, con la quale fu normato l’obbligo di istruzione fino a 14 anni già previsto dalla riforma Gentile del 1923. <a href="#curatornote-ref-9">↑</a></li></ol></body></html>