<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.043" name="dcterms.relation"/><meta content="10.48678/unibo/aldomoro1.4.1.043" name="dcterms.identifier"/><meta content="Moro, Aldo, [Ricostituire il centro-sinistra: discorso alla Direzione centrale della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.043." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Ricostituire il centro-sinistra: discorso alla Direzione centrale della Dc]</title>
<div id="mentionMeta"><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-socialista-unitario" typeof="foaf:Organization"/><meta about="https://w3id.org/moro/enoam/data/partito-socialista-unitario" content="Partito Socialista Unitario" property="rdfs:label"/><meta about="https://w3id.org/moro/enoam/data/partito-socialista-unitario" content="http://www.wikidata.org/entity/Q96686940" property="owl:sameAs" resource="http://www.wikidata.org/entity/Q1265926"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Ricostituire il centro-sinistra: discorso alla Direzione centrale della Dc]</h1><p class="paragraph" data-counter="1" id="p-1">È appena necessario sottolineare la complessità e difficoltà della crisi e conseguentemente l’impegno della <span about="https://w3id.org/moro/enoam/data/141043/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">d.c.</span> per fronteggiare la situazione, evitare un vuoto di potere, impedire ogni arretramento o involuzione, assicurare uno sviluppo democratico qual è richiesto dai tempi ed è in corso ineluttabilmente.</p><p class="paragraph" data-counter="2" id="p-2">Vi sono conquiste di questi anni che non possono essere messe in discussione. Non dobbiamo e non vogliamo giudicare, per naturale correttezza, le recenti vicende, ma è pur necessario ricordare che il senso di responsabilità e la consapevolezza dei problemi, in noi e nei nostri alleati di governo, ci ha guidato, a partire dal ‘62<sup><a href="#curatornote-1" id="curatornote-ref-1">[1]</a></sup>, in una scelta che corrisponde, come necessaria e sufficiente, al modo di essere del Paese. Una scelta che esprime un equilibro politico nuovo, tanto avanzato quanto la situazione esige. Ciò richiese un difficile avvicinamento di posizioni diverse, ma fu infine realizzato in modo durevole e soddisfacente. Abbiamo detto, e ripetiamo, che esistono le condizioni per una comune gestione del potere, quale si esprime nella coalizione di centro sinistra, e non esistono le condizioni per una diversa, quale che essa sia.</p><p class="paragraph" data-counter="3" id="p-3">Un corretto discorso politico è fondato su questo dato, che lo illumina e ne indica il significato ed i limiti.</p><p class="paragraph" data-counter="4" id="p-4">La decisione presa nel ‘62 comporta la piena valorizzazione della componente socialista, che si è presentata in modo alterno in posizione di unità o di differenziazione.</p><p class="paragraph" data-counter="5" id="p-5">La nostra proposta di ricostituire un governo di centro sinistra, pur nella dialettica delle diverse posizioni convergenti, proposta che l’On. <span about="https://w3id.org/moro/enoam/data/141043/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-2" id="curatornote-ref-2">[2]</a></sup> si è sforzato con lodevole impegno, anche se inutilmente, di tradurre in atto, corrispondeva al nostro senso di responsabilità, pari a quello che ci ha sospinto ad intraprendere questa politica, tuttora insostituibile. Del resto è da rilevare che, in modo civile, nessuna pregiudiziale di incompatibilità è stata sollevata dai partiti già impegnati nella coalizione. E ciò resta fermo, anche se un accordo di governo è risultato, in questo momento, impossibile. In questo ambito la <span about="https://w3id.org/moro/enoam/data/141043/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, oltre che rimanere, come è naturale, fuori dalle polemiche tra i partiti socialisti, non può che confermare la sua fiducia in queste forze e nella prospettiva di una loro utile convergenza, quale quella che si è sin qui lungamente realizzata. Essa ha la responsabilità di mantenere operante, per parte sua, quella spinta centripeta, che ha concorso a creare questo schieramento democratico. Essa ha la responsabilità di evitare che, per una spirale di azioni e reazioni, si giunga ad una spaccatura del Paese, facendo rifluire forze politiche e sociali rispettivamente in un blocco d’ordine o nell’orbita del partito comunista.</p><p class="paragraph" data-counter="6" id="p-6">In particolare la <span about="https://w3id.org/moro/enoam/data/141043/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non può far proprio il giudizio di inidoneità del <span about="https://w3id.org/moro/enoam/data/141043/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista italiano</span> per una politica di centro sinistra e schiettamente democratica. Ciò significherebbe crisi della politica di centro sinistra, che fu resa possibile dalla confluenza e dalla fiduciosa intesa verificatasi dal ‘62 in poi appunto su di una piattaforma democratica. E questa politica ha certo concorso ad impedire, ed ancora può e deve impedire, che questo partito veda compromessa la sua autonoma funzione.</p><p class="paragraph" data-counter="7" id="p-7">La <span about="https://w3id.org/moro/enoam/data/141043/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non può adattarsi a ritenere perduto questo o quel partito alla politica di centro sinistra, il che ha espresso chiaramente nella sua precedente deliberazione di direzione e dimostrato nella prima fase della crisi. Quella di centro sinistra deve rimanere, malgrado tutto, una prospettiva valida e che possa ridiventare un concreto e comune impegno politico.</p><p class="paragraph" data-counter="8" id="p-8">La <span about="https://w3id.org/moro/enoam/data/141043/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, prendendo atto con rammarico del venir meno del primo obiettivo da essa indicato e fermamente perseguito e cioè di un organico incontro con la componente socialista, pur in presenza dell’autonomia riassunta dal <span about="https://w3id.org/moro/enoam/data/141043/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-socialista-unitario" typeof="deo:Reference">PSU</span>, e con la componente repubblicana, deve adoperarsi per una soluzione della crisi nel quadro di centro sinistra ed avendo di mira l’auspicabile ricrearsi delle condizioni per una piena ripresa di quella politica. A mio parere essa deve essere contraria, per la consapevolezza che ha dei gravi problemi del Paese, ad ogni formazione ministeriale che significhi sostanziale disimpegno. Situazione troppo debole in un momento come questo. La <span about="https://w3id.org/moro/enoam/data/141043/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non rifiuta le sue responsabilità, ma deve pur dire che cosa è, non solo necessario, ma anche sufficiente per la guida del Paese.</p><p class="paragraph" data-counter="9" id="p-9">La <span about="https://w3id.org/moro/enoam/data/141043/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> deve essere altresì contraria, a mio parere, a nuove elezioni politiche, le quali sarebbero fatte nel segno della radicalizzazione della lotta e di una divergenza polemica, probabilmente insanabile, tra partiti che non potrebbero dividersi, senza mettere gravemente in forse l’equilibrio politico in Italia. Il vantaggio che da esse la <span about="https://w3id.org/moro/enoam/data/141043/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, come partito, potrebbe conseguire, varrebbe ben poco di fronte alla frantumazione delle forze intermedie ed al disarticolarsi, nella ricerca di un nuovo difficile equilibrio, della vita politica italiana. E non rilevo neppure la drammaticità di una scelta, emotiva e piena di incognite, derivante da elezioni, per la prima volta, anticipate e l’incidenza sullo sviluppo economico in una fase che deve essere controllata.</p><p class="paragraph" data-counter="10" id="p-10">Credo che la <span about="https://w3id.org/moro/enoam/data/141043/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> dovrebbe adattarsi a questa eventualità, alla quale ovviamente essa è e deve essere preparata, solo se non vi sia altro modo per salvare l’equilibrio politico del Paese, facendo allora ricorso alla sua fede democratica, alla sua vocazione popolare, alla sua esperienza storica. Ma ogni sforzo deve essere compiuto per continuare la legislatura e salvaguardare la politica di centro sinistra.</p><p class="paragraph" data-counter="11" id="p-11">In questa fase quindi l’On. <span about="https://w3id.org/moro/enoam/data/141043/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span>, muovendosi nell’abito dell’ampio mandato conferitogli dal <span about="https://w3id.org/moro/enoam/data/141043/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Presidente della Repubblica</span>, ed avendo di mira la ricostituzione di un centro sinistra organico, dovrebbe sperimentare con ogni impegno le ipotesi o di un monocolore seriamente sostenuto da una maggioranza, solo tipo di monocolore che, pur di difficile gestione, non crei un vuoto politico, o di un bicolore, naturalmente del tutto autonomo pur nella sua ristretta maggioranza, il quale utilizzi la riaffermata disponibilità del <span about="https://w3id.org/moro/enoam/data/141043/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista italiano</span>, a realizzare quella che sarebbe nell’attuale Parlamento ed in questo momento l’unica maggioranza possibile, una maggioranza di centro sinistra ed indirizzata ad assicurare la continuità della politica di centro sinistra, una maggioranza su posizioni democratiche ineccepibili e piene di significato. Che questa autonomia esista, dipende da noi. Se l’autonomia non vi fosse, noi dovremmo trarne le conseguenze. La prima di queste ipotesi sembrerebbe, allo stato delle cose, caduta. L’accertamento non è concluso. Resta fermo in ogni caso il suo valore politico, che illumina la mia proposta, mettendo in chiaro il senso di correttezza, di riscatto e di continuità in certo senso, di necessità della formazione ministeriale prevista in alternativa.</p><p class="paragraph" data-counter="12" id="p-12">La <span about="https://w3id.org/moro/enoam/data/141043/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, con grande equanimità, rispetto e senso di responsabilità, deve vigilare, in questa difficile contingenza, affinché siano evitate involuzioni o svolte radicali e pericolose e sia mantenuta ferma la politica di avanzato e solido equilibrio democratico che l’XI Congresso<sup><a href="#curatornote-3" id="curatornote-ref-3">[3]</a></sup> ha riconfermato come essenziale ed insostituibile. Deve farlo nella coscienza della sua vocazione popolare nella quale il popolo italiano ha finora trovato e deve continuare a trovare una fondamentale garanzia di pacifica e reale evoluzione della sua vita sociale e politica.</p><p class="paragraph" data-counter="13" id="p-13">Abbiamo espresso le nostre valutazioni secondo coscienza. In ogni caso si può contare sulla nostra lealtà. L’unità ed il servizio della <span about="https://w3id.org/moro/enoam/data/141043/v1/mention-31" class="mention organization animate" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sono fuori discussione.</p><ol id="curatorNotes"><li about="https://w3id.org/moro/enoam/data/141043/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al IV governo Fanfani, nato il 22 febbraio 1962, un tripartito Dc, Psdi, Pri, con l’appoggio esterno del Psi, definito “centro-sinistra programmatico”. <a href="#curatornote-ref-1">↑</a></li><li about="https://w3id.org/moro/enoam/data/141043/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mariano Rumor (1915-1990), partigiano, esponente politico della Democrazia cristiana, dal dicembre 1968 era presidente del consiglio. <a href="#curatornote-ref-2">↑</a></li><li about="https://w3id.org/moro/enoam/data/141043/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’XI congresso della Democrazia cristiana di Roma, del 27-30 giugno 1969. <a href="#curatornote-ref-3">↑</a></li></ol></body></html>