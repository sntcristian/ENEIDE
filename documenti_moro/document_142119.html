<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.119" name="dcterms.relation"/><meta content="10.48678/unibo/aldomoro1.4.2.119" name="dcterms.identifier"/><meta content="Moro, Aldo, [Con gli operatori scolastici pugliesi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.119." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Con gli operatori scolastici pugliesi]</title>
<div id="mentionMeta">
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/helsinki" typeof="dcterms:Location"/>
<meta about="https://w3id.org/moro/enoam/data/helsinki" content="Helsinki" property="rdfs:label"/>
<meta about="https://w3id.org/moro/enoam/data/helsinki" property="owl:sameAs" resource="http://www.wikidata.org/entity/Q1757"/>


</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Con gli operatori scolastici pugliesi]
</h1><p class="paragraph" data-counter="1" id="p-1">
 Moro ha detto che
 <em>
  « ai fini della costruzione di una società democratica, pacifica, un compito fondamentale spetta alle generazioni che si affacciano alla vita, e quindi alla scuola, proprio come momento educativo civile ».
 </em>
</p><p class="paragraph" data-counter="2" id="p-2">
<em>
  « Molteplici riforme in preparazione, oltre a quelle già varate
 </em>
 – ha aggiunto –
 <em>
  tendono ad adeguare questo essenziale organismo ai compiti a cui assolvere: non soltanto capacità di preparazione scientifica, tecnica e professionale, ma anche come mezzo di educazione civica a servizio dell’intera società. Ecco: il processo innovativo ed evolutivo della scuola tende proprio ad esaltarne il momento di educazione civica ».
 </em>
</p><p class="paragraph" data-counter="3" id="p-3">
 Il discorso del presidente Moro si è quindi indirizzato verso le questioni più attuali della situazione politico-economica del Paese.
</p><p class="paragraph" data-counter="4" id="p-4">
<em>
  « Cosa caratterizza
 </em>
 – si è chiesto –
 <em>
  questo momento della storia italiana? Si può guardare con pessimismo
 </em>
 – ha risposto –
 <em>
  a questo difficile momento economico, politico, sociale, umano, e dire che la nostra società è disgregata, non riesce ad indirizzarsi in modo efficace e sicuro verso gli obiettivi di progresso e di giustizia che le sono assegnati. Ma si può, ed io dico si deve invece essere ottimisti e cogliere e valorizzare il grande fermento innovatore che anima la nostra società. Certo, bisogna stare attenti alle cose che non vanno, alle ingiustizie, agli errori da correggere, alle situazioni da modificare. Ma non si può non essere inclini all’ottimismo, sia pure contenuto e realistico; non si può non credere nell’avvenire, facendo esercizio di grande impegno morale e politico. Le istituzioni democratiche hanno bisogno della consapevolezza dei cittadini: per ridurre e correggere ciò che c’è di confuso e disordinato e per alimentare ed accrescere ciò che c’è di creativo ed ordinato ».
 </em>
</p><p class="paragraph" data-counter="5" id="p-5">
<em>
  « Così può crescere ordinatamente, democraticamente, la nostra società ».
 </em>
 Quindi, allargando lo sguardo alla visione europea, Moro ha osservato che
 <em>
  « non si può prescindere parlando di una società democratica, quale la nostra è e vuole continuare ad essere, dalla dimensione internazionale in cui si colloca il nostro Paese ».
 </em>
</p><p class="paragraph" data-counter="6" id="p-6">
<em>
  « L’
  <span about="https://w3id.org/moro/enoam/data/142119/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
</em>
 – ha soggiunto Moro –
 <em>
  è il nostro più grande Paese e a questo obiettivo deve essere rivolto soprattutto l’impegno dei giovani ». « Alla conferenza di
  <span about="https://w3id.org/moro/enoam/data/142119/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/helsinki" typeof="deo:Reference">
   Helsinki
  </span>
<sup>
<a href="#curatornote-1" id="curatornote-ref-1">
    [1]
   </a>
</sup>
  la nostra
  <span about="https://w3id.org/moro/enoam/data/142119/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
  si è ritrovata in un dialogo costruttivo e pacifico con i Paesi dell’
  
   Est europeo
  
  »
 </em>
 ; questo conferma ancora una volta che
 <em>
  « non ci sono confini ristretti che possano essere accettati come definitivi, tantomeno come limitazione di un dialogo politico rivolto a realizzare i rapporti di convivenza pacifica ».
 </em>
</p><p class="paragraph" data-counter="7" id="p-7">
 Richiamandosi al tema del corso, il presidente del Consiglio ha sottolineato che questo concetto di solidarietà e di impegno europeista
 <em>
  « rappresenta il culmine dell’azione di educazione civica della scuola: per dare ad ogni giovane, ad ogni cittadino, il senso autentico delle sue responsabilità nei confronti degli altri, non solo nell’ambito del proprio Paese, ma anche nel più vasto ed articolato ambito della società europea e mondiale ».
 </em>
</p><ol id="curatorNotes">
<li about="https://w3id.org/moro/enoam/data/142119/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce alla Conferenza sulla sicurezza e la cooperazione in
   
    Europa
   
   , aperta il 3 luglio 1973 a
   
    Helsinki
   
   , proseguita a Ginevra dal 18 settembre 1973 al 21 luglio 1975, e conclusa a
   
    Helsinki
   
   il 1° agosto 1975 con la firma dell’Atto finale di
   
    Helsinki
   
   , sottoscritto da trentacinque stati di ambedue i blocchi militari, fra cui gli Usa, l’Urss e tutti i paesi europei, segnando una tappa importante del processo di distensione e includendo uno specifico accordo sul rispetto dei diritti umani.
   <a href="#curatornote-ref-1">
    ↑
   </a>

</li>
</ol></body></html>