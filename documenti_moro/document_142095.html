<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.095" name="dcterms.relation"/><meta content="10.48678/unibo/aldomoro1.4.2.095" name="dcterms.identifier"/><meta content="Moro, Aldo, [All’inaugurazione della Fiera dell’Agricoltura di Foggia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.095." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[All’inaugurazione della Fiera dell’Agricoltura diFoggia]</title>
<div id="mentionMeta">
<meta about="https://w3id.org/moro/enoam/data/foggia" typeof="dcterms:Location"/>
<meta about="https://w3id.org/moro/enoam/data/foggia" content="Foggia" property="rdfs:label"/>
<meta about="https://w3id.org/moro/enoam/data/foggia" property="owl:sameAs" resource="http://www.wikidata.org/entity/Q13464"/>
<meta about="https://w3id.org/moro/enoam/data/gustavo-de-meo" typeof="foaf:Person"/>
<meta about="https://w3id.org/moro/enoam/data/gustavo-de-meo" content="Gustavo De Meo" property="rdfs:label"/>
<meta about="https://w3id.org/moro/enoam/data/gustavo-de-meo" property="owl:sameAs" resource="http://www.wikidata.org/entity/Q14629883"/><meta about="https://w3id.org/moro/enoam/data/gustavo-de-meo" content="De Meo, Gustavo" property="skos:prefLabel"/>
<meta about="https://w3id.org/moro/enoam/data/stati-uniti-d-america" typeof="dcterms:Location"/>
<meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/>
<meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/>
<meta about="https://w3id.org/moro/enoam/data/germania-ovest" typeof="dcterms:Location"/>
<meta about="https://w3id.org/moro/enoam/data/germania-ovest" content="Germania ovest" property="rdfs:label"/>
<meta about="https://w3id.org/moro/enoam/data/germania-ovest" property="owl:sameAs" resource="http://www.wikidata.org/entity/Q713750"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/giappone" typeof="dcterms:Location"/>
<meta about="https://w3id.org/moro/enoam/data/giappone" content="Giappone" property="rdfs:label"/>
<meta about="https://w3id.org/moro/enoam/data/giappone" property="owl:sameAs" resource="http://www.wikidata.org/entity/Q17"/>
<meta about="https://w3id.org/moro/enoam/data/aima" typeof="foaf:Organization"/>
<meta about="https://w3id.org/moro/enoam/data/aima" content="AIMA" property="rdfs:label"/>
<meta about="https://w3id.org/moro/enoam/data/aima" property="owl:sameAs" resource="http://www.wikidata.org/entity/Q29391303"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>


  [All’inaugurazione della Fiera dell’Agricoltura di
  
   Foggia
  
  ]
  </h1><p class="paragraph" data-counter="1" id="p-1"><strong>
   Una manifestazione come questa è un ammirevole segno di vitalità che è, ad un tempo, doveroso e gradevole richiamare. C’è da sottolineare innanzitutto lo spirito d’iniziativa degli organizzatori con alla testa l’attivissimo
   <span about="https://w3id.org/moro/enoam/data/142095/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/gustavo-de-meo" typeof="deo:Reference">
    Presidente
   </span>
<sup>
<a href="#curatornote-1" id="curatornote-ref-1">
     [1]
    </a>
</sup>
   e poi la fiduciosa prontezza di espositori italiani e stranieri, che sono accorsi numerosi a questa Fiera dalle collaudate strutture.
  </strong></p><strong>
<p class="paragraph" data-counter="2" id="p-2">
   A questo sforzo non mancherà, ne sono certo, una adeguata risposta degli operatori e del pubblico. Per quanto mi riguarda, è naturale che io dia testimonianza della portata nazionale ed internazionale di una Fiera specializzata come quella di
   <span about="https://w3id.org/moro/enoam/data/142095/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/foggia" typeof="deo:Reference">
    Foggia
   </span>
   , che pure s’inserisce in modo appropriato tra le iniziative più caratteristiche e congeniali di questa provincia, la cui multiforme attività economica ha tuttavia in una agricoltura in costante progresso uno dei suoi punti di forza.
  </p>
<p class="paragraph" data-counter="3" id="p-3">
   Mi siano consentite ora alcune considerazioni di politica generale.
  </p>
<p class="paragraph" data-counter="4" id="p-4">
   Le preoccupazioni sulla nostra economia non sono oggi meno giustificate di ieri anche se abbiamo superato con successo uno dei passaggi difficili della lunga crisi mondiale. A dicembre solo qualche pallido sintomo indicava che le spinte inflazionistiche e gli insopportabili deficit dei nostri conti con l’estero cominciavano ad attenuarsi. Accettammo, allora, il rischio calcolato di una politica economica che per tempo spostasse progressivamente il suo centro di gravità dalla manovra di stabilizzazione e di contenimento a quella delle prime mosse di sostegno e di spinta per riavviare l’espansione. Avvertendo i rischi immensi, che dalla stabilizzazione si scivolasse nel ristagno, ci proponemmo una linea prudente nei tempi di attuazione, ma di ampio respiro, caratterizzata da misure, quantitativamente adeguate alla intensità dei fenomeni recessivi in atto, quali, in quei mesi, nessun altro governo dei paesi industriali aveva ancora formulato.
  </p>
<p class="paragraph" data-counter="5" id="p-5">
   Il programma del governo sembrò, all’estero, troppo espansivo, in quanto non si riteneva che la nostra economia avesse conservato quei meccanismi di reazione rapida ed efficiente che le avevano permesso in passato di uscire senza troppi danni da analoghe fasi di difficoltà. Eravamo considerati senza un futuro e pressoché incapaci di pagare i nostri debiti. La situazione è oggi profondamente cambiata. Lo testimoniano i dati sui prezzi al consumo e all’ingrosso, sulla bilancia dei pagamenti, sul rimborso anticipato di una quota significativa dei prestiti ufficiali ricevuti dall’estero. La stampa mondiale ora riscopre la retorica del miracolo italiano, mentre timidamente, ma sempre più di frequente, istituzioni finanziarie private cominciano a riconsiderare con interesse l’opportunità di effettuare operazioni di prestito nei confronti di istituzioni e di imprese del nostro Paese.
  </p>
<p class="paragraph" data-counter="6" id="p-6">
   L’inversione di rotta dell’opinione pubblica internazionale facilita la nostra posizione nel mondo ed allarga i margini di manovra, ma non c’induce certo ad ottimismi prematuri, anche perché l’estero, guardandoci dalla prospettiva del creditore, considera la bilancia dei pagamenti e l’andamento dell’inflazione quali parametri della nostra solvibilità: mentre per noi essi non sono che condizioni di equilibrio di un processo più complesso, i cui aspetti fondamentali sono rappresentati dal livello di occupazione e dalla capacità di crescita della nostra macchina produttiva. Sotto questo profilo le preoccupazioni sono ancora grandi, osservando l’andamento della produzione industriale nel primo trimestre dell’anno e le ore pagate dalla cassa integrazione. Si preannuncia una rilevante caduta degli investimenti specie di quelli in macchinari.
  </p>
<p class="paragraph" data-counter="7" id="p-7">
   Per la prima volta nel dopoguerra il prodotto nazionale anziché aumentare subirà una contrazione.
  </p>
<p class="paragraph" data-counter="8" id="p-8">
   Tuttavia, i miglioramenti nei prezzi e nella bilancia dei pagamenti non possono considerarsi puramente la contropartita della grave recessione della nostra economia e non sono perciò destinati a scomparire non appena la macchina dell’espansione si metterà di nuovo in movimento. Altri Paesi, con fenomeni recessivi pari ai nostri, presentano miglioramenti meno significativi nel processo di stabilizzazione. L’esperienza del passato ci suggerisce poi che, una volta eliminate le spinte inflazionistiche, le importazioni si sviluppano ad un livello moderato per molto tempo nella successiva fase di ripresa. Certo, l’equilibrio raggiunto nella bilancia dei pagamenti è collegato ancora a un insieme fragile di circostanze: taglio considerevole delle importazioni, aumento dei ricavi valutari di un volume di merci esportate inferiore a quello di un anno fa, movimenti di capitali favorevoli per il rientro di disponibilità nazionali già esportate all’estero. La caduta delle esportazioni è avvenuta però in una situazione pesantissima di crisi internazionale, nella quale assai probabilmente il commercio mondiale ha subito una contrazione ancora maggiore. Certo, i limiti alla possibilità di rovesciare durevolmente la congiuntura e di perseguire senza rischio una decisa politica di espansione sono dati dalla capacità di crescita delle nostre vendite all’estero. Se questa manca, il nostro sviluppo sarà necessariamente sussultorio, di tempo in tempo bloccato dalle misure che l’equilibrio della bilancia dei pagamenti imporrà al governo ed alle autorità monetarie.
  </p>
<p class="paragraph" data-counter="9" id="p-9">
   Ci si aspetta per la seconda metà dell’anno il punto di svolta del ciclo. Prima negli
   <span about="https://w3id.org/moro/enoam/data/142095/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
    Stati Uniti
   </span>
   , poi in
   <span about="https://w3id.org/moro/enoam/data/142095/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/germania-ovest" typeof="deo:Reference">
    Germania
   </span>
   e nelle altre maggiori economie industriali. I governi hanno oramai ovunque formulato programmi di espansione i cui effetti dovrebbero assommarsi a quelli prodotti da condizioni di maggior facilità nei mercati monetari e finanziari di tutto il mondo. Se è mancata, lo scorso anno, una linea comune tra i maggiori governi del mondo, tale da impedire lo scivolare della crisi petrolifera in una pesante depressione mondiale, ancora oggi le pur corrette decisioni dei singoli Paesi lasciano qualche dubbio per l’assenza di un coordinamento e di un aiuto internazionale.
  </p>
<p class="paragraph" data-counter="10" id="p-10">
   Il fondo della crisi sembra dunque ormai raggiunto e tra pochi mesi la progressiva espansione dei mercati mondiali dovrebbe fornire alla nostra economia nuove prospettive per espandere le sue esportazioni.
  </p>
<p class="paragraph" data-counter="11" id="p-11">
   Un’altra condizione essenziale è quella di conservare la competitività dei nostri prodotti sui mercati internazionali. Il basso livello di produzione non consentirà quest’anno miglioramenti della produttività: decisivi quindi saranno gli andamenti dei prezzi delle diverse voci dei costi di produzione.
  </p>
<p class="paragraph" data-counter="12" id="p-12">
   Le materie prime presentano un andamento recessivo e il problema perciò si concentra sui costi del lavoro.
  </p>
<p class="paragraph" data-counter="13" id="p-13">
   A questo proposito, anche osservatori stranieri venuti di recente in
   <span about="https://w3id.org/moro/enoam/data/142095/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   fanno riferimento all’esito delle trattative per i contratti nazionali da rinnovarsi quest’anno.
  </p>
<p class="paragraph" data-counter="14" id="p-14">
   Il quadro complesso della nostra economia è indubbiamente motivo di riflessione per coloro che in una grande consultazione democratica della base si apprestano a formulare le piattaforme sindacali.
  </p>
<p class="paragraph" data-counter="15" id="p-15">
   Una piattaforma realistica non può del resto trascurare le conseguenze sui costi industriali delle vittorie conseguite dal movimento sindacale, proprio in questi mesi difficili, in materia di pensioni – in cui forse il nostro Paese ha ormai il sistema più avanzato d’
   <span about="https://w3id.org/moro/enoam/data/142095/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/europa" typeof="deo:Reference">
    Europa
   </span>
   – e con il potenziamento dei meccanismi della scala mobile che assicurano in prospettiva una copertura quasi completa contro i rischi dell’aumento del costo della vita.
  </p>
<p class="paragraph" data-counter="16" id="p-16">
   Poiché la materia della contrattazione sono oramai gli aumenti reali dei salari ad essi deve corrispondere un effettivo aumento di produttività o la possibilità di un’ulteriore compressione dei profitti. Il governo, garante delle condizioni di sviluppo della nostra economia, dovrà puntualmente valutare ed esprimere il suo giudizio sulla compatibilità degli equilibri raggiunti dalle parti sociali con l’obiettivo di uno sviluppo accelerato che riassorba la disoccupazione e utilizzi a pieno la capacità produttiva del Paese. La politica economica non ha cercato di scaricare sulle classi lavoratrici un peso sproporzionato della manovra di aggiustamento. Gli istituti di garanzia del posto di lavoro hanno nel complesso funzionato efficacemente ed il numero dei nuovi disoccupati, per effetto della recessione, è ancora oggi, in
   <span about="https://w3id.org/moro/enoam/data/142095/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   , una frazione molto modesta della disoccupazione aggiuntiva creatasi nell’ultimo anno nelle altre economie industriali del continente.
  </p>
<p class="paragraph" data-counter="17" id="p-17">
   Serissimo è invece anche da noi il problema delle prospettive di impiego per le nuove leve di lavoro. Senza ripresa del ciclo espansivo l’economia italiana rischia, per almeno due anni, di non assorbire in un lavoro produttivo la maggior parte dei giovani che sono giunti alle soglie dell’età lavorativa. Per questo la responsabilità di tutti, governo, sindacati e imprenditori, è grande.
  </p>
<p class="paragraph" data-counter="18" id="p-18">
   Nel nostro Paese non hanno sempre avuto molto successo gli appelli alle parti sociali perché accettassero, in talune circostanze, politiche di prezzi e di salari conformi all’interesse generale. La gravità della crisi, i pericoli di un allungamento della recessione, la responsabilità verso le generazioni più giovani, lo stesso carattere popolare della nostra politica economica ci spingono comunque a rinnovare l’appello alla moderazione per l’appuntamento del prossimo autunno. Per parte sua, il governo, nel rispetto dei vincoli e degli impegni internazionali, sosterrà lo sforzo dei nostri esportatori. Ricordo le importanti decisioni prese circa il rimborso dell’IVA, il finanziamento delle esportazioni di impianti e di macchinari a tassi agevolati, la riduzione del costo del denaro per la produzione destinata all’esportazione. Esamineremo tra qualche tempo l’opportunità di intensificare questo sforzo, sia con l’assistenza ad organizzazioni consortili per la promozione delle nostre vendite all’estero sia con un rafforzamento dei servizi pubblici di informazione e di supporto all’attività degli operatori, sia infine riesaminando in tempo la situazione dei contributi al credito agevolato e all’ampiezza dei plafonds assicurativi per impedire che, come nel recente passato, si creino temporanei periodi di blocco per la inadeguatezza degli stanziamenti.
  </p>
<p class="paragraph" data-counter="19" id="p-19">
   Ricordo con soddisfazione che gli operatori italiani hanno raddoppiato in un anno le loro esportazioni verso i Paesi arabi con un incremento eguagliato solo dal
   <span about="https://w3id.org/moro/enoam/data/142095/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/giappone" typeof="deo:Reference">
    Giappone
   </span>
   e largamente superiore a quello di tutti gli altri nostri concorrenti. Ma se l’espansione delle esportazioni è una condizione necessaria, essa tuttavia non basta da sola a riavviare il nostro sviluppo. C’è chi ha calcolato che una ripresa spontanea non si potrebbe verificare prima della seconda metà del 1976 e che essa non sarebbe sufficientemente rapida e vigorosa. Vi è il pericolo che il nostro reddito non ritorni al livello massimo, finora raggiunto nel primo semestre dell’anno scorso, prima della fine dell’anno prossimo e che vi sia un notevole vuoto rispetto agli investimenti necessari per garantire un normale ritmo di sviluppo della nostra economia. Esiste dunque lo spazio economico e finanziario per una politica sia di investimenti nei settori di competenza delle pubbliche amministrazioni, sia di sostegno e di incentivazione degli investimenti produttivi delle imprese. Questa vasta azione di rilancio dovrà essere sorvegliata di tempo in tempo perché essa proceda di pari passo con il miglioramento della bilancia dei pagamenti: politica degli investimenti e politica delle esportazioni sono infatti in questa fase strettamente interconnesse e complementari.
  </p>
<p class="paragraph" data-counter="20" id="p-20">
   Dei numerosi provvedimenti messi a punto per i tre settori prioritari di intervento: l’edilizia, lo sviluppo delle fonti energetiche, il sostegno dell’agricoltura, molti sono stati trasmessi alle Camere, alcuni sono già approvati dal Parlamento, altri sono in corso di preparazione presso i dicasteri competenti.
  </p>
<p class="paragraph" data-counter="21" id="p-21">
   Nuove misure saranno adottate. I due disegni di legge sul piano d’emergenza 1975 e per il piano biennale dell’edilizia economica e popolare prevedono stanziamenti per il finanziamento globale di opere e per contributi sugli interessi che mobilitano cospicui investimenti. Il governo si attende dal Parlamento, dalle Regioni, dai Comuni, dalle Amministrazioni statali uno sforzo coordinato e rapidità di decisioni che permettano di trasformare in una grande mossa di politica congiunturale l’intervento istituzionale dello Stato nel settore.
  </p>
<p class="paragraph" data-counter="22" id="p-22">
   Ci auguriamo non solo una rapida approvazione ma anche che le integrazioni e le correzioni in sede parlamentare ai disegni di legge presentati dal governo valgano a rafforzare, e non a ridurre, l’efficacia congiunturale dell’intervento nella politica della casa.
  </p>
<p class="paragraph" data-counter="23" id="p-23">
   Anche negli altri settori l’intervento congiunturale si salda con la politica strutturale a medio termine. La produzione agricola italiana ristagna oramai da sette anni, accrescendo il deficit della bilancia alimentare. Gli investimenti e gli interventi pubblici sono stati inadeguati a dare la spinta al rinnovo delle strutture produttive della nostra agricoltura.
  </p>
<p class="paragraph" data-counter="24" id="p-24">
   Ai provvedimenti già presi in tema di credito agrario, altri, attualmente allo studio del ministero dell’Agricoltura, se ne aggiungeranno in tempi brevi: programma zootecnico nazionale in cui inserire organicamente i diversi piani-carne, nuove iniziative per le irrigazioni e le trasformazioni colturali ad esse connesse, riorganizzazione delle strutture e degli interventi sul mercato dell’
   <span about="https://w3id.org/moro/enoam/data/142095/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/aima" typeof="deo:Reference">
    AIMA
   </span>
<sup>
<a href="#curatornote-2" id="curatornote-ref-2">
     [2]
    </a>
</sup>
   , misure per riorganizzare le aziende agricole in zone di abbandono, aggiornamento degli ordinamenti del credito agrario, più incisiva presenza a livello comunitario per garantire che la politica agricola europea restringa anziché allargare i divari tra le diverse economie agrarie nazionali.
  </p>
<p class="paragraph" data-counter="25" id="p-25">
   Senza un maggiore impegno di risorse pubbliche e di credito e senza un salto di qualità nella struttura di interventi per la programmazione e l’assistenza il ristagno della nostra economia non potrà che approfondirsi.
  </p>
<p class="paragraph" data-counter="26" id="p-26">
   Un accurato esame del problema energetico ha confermato la necessità di uno sforzo di ottimizzazione globale del sistema e di conseguenza l’opportunità di una diversa articolazione delle forme di produzione dell’energia. La eliminazione degli sprechi nel consumo e la migliore scelta delle diverse alternative di produzione comporta di considerare un assetto istituzionale del settore che ne rispetti le caratteristiche di sistema complesso integrato.
  </p>
<p class="paragraph" data-counter="27" id="p-27">
   L’avvio del programma di costruzioni di centrali nucleari costituisce una delle basi del futuro piano energetico globale. Dovremo anche intensificare gli sforzi per dare al Paese una effettiva autonomia energetica. Non è sufficiente infatti impostare una politica nucleare, anche di ampio respiro, senza la sicurezza della disponibilità a lungo termine del combustibile.
  </p>
<p class="paragraph" data-counter="28" id="p-28">
   Occorre perciò dare impulso, anche nell’ambito delle collaborazioni internazionali già in atto, alla ricerca e allo sviluppo di centrali veloci autofertilizzanti che possono consentire all’
   <span about="https://w3id.org/moro/enoam/data/142095/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   l’acquisizione di una effettiva potenzialità industriale facendo nel contempo dell’industria nucleare uno dei supporti del rinnovamento economico del Paese.
  </p>
<p class="paragraph" data-counter="29" id="p-29">
   Abbiamo in questi mesi più volte verificata la correttezza delle ipotesi di politica economica su cui si reggeva il programma d’emergenza del governo e siamo consapevoli che esso è sufficiente per far fronte alla grave crisi economica che ha coinvolto la nostra economia.
  </p>
<p class="paragraph" data-counter="30" id="p-30">
   Non faremo passi falsi né mosse imprudenti, ma sappiamo anche che in questa congiuntura il partito più prudente è l’audacia. Non dobbiamo perdere l’appuntamento con la prossima ripresa dell’economia mondiale, e non compromettere, per le conseguenze di una lunga stasi degli investimenti, lo sviluppo futuro del nostro Paese, con effetti che potrebbero prolungarsi anche al di là di questo decennio.
  </p>
<p class="paragraph" data-counter="31" id="p-31">
   Dicevo all’inizio che questa Fiera è un ammirevole segno di vitalità, uno di quei segni che accade di ricercare ansiosamente nel difficile momento che la Patria vive. Il lungo elenco dei mali, dei quali soffre il Paese, è stato fatto e talvolta con impietosa pedanteria. L’
   <span about="https://w3id.org/moro/enoam/data/142095/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   non è certo finita. Ma, ed è tanto, alla crisi economica che ci stringe corrisponde una crisi delle istituzioni e delle forze politiche, incapaci le prime di operare con la necessaria autorevolezza e concordia; private le seconde, in maggiore o minore misura, della loro credibilità e funzione di guida. Ed è frutto, in buona parte, della nostra crescita tumultuosa, non pienamente dominata, avvalorata ed avviata per giusti canali ed in modo costruttivo. Circostanza, quest’ultima, che è doveroso riconoscere, ma non tale, essa, da indurre all’ottimismo, perché può derivarne comunque l’isterilimento delle migliori energie e la mortificazione di naturali spinte di progresso. Ma la situazione impone di soffermarsi sulla crisi dell’ordine democratico, di cui da alcuni anni cogliamo, di quando in quando, le tragiche misteriose scadenze, che colpiscono in fondo al cuore il popolo italiano, mentre una molteplicità di episodi dolorosi e drammatici fa venir meno la fondamentale certezza che il movimento politico si compia sicuramente, ed in modo esclusivo, per il tramite delle libere istituzioni ed in forma di civile confronto. Alla soddisfazione che deriva dal possedere il più fine ed umano strumento di decisione politica, la libertà, subentra il cupo scoramento di vederlo insidiato e sovente annullato dalla violenza. Soffriamo infatti della violenza minacciata od esercitata; e già soltanto per l’accennato od episodico manifestarsi di essa non siamo più completamente liberi e padroni del nostro destino. In modo inesplicabile od assurdo, a trent’anni dalla liberazione, il fascismo, si può dire, è ritornato, non solo come predicazione di una disumana dottrina, ma quale concreta minaccia alle libere istituzioni, conquistate con il sangue e sancite da un ininterrotto plebiscito.
  </p>
<p class="paragraph" data-counter="32" id="p-32">
   Da questo assalto multiforme e crescente dobbiamo fermamente difenderci, innanzitutto con un atteggiamento di rigoroso rifiuto del fascismo, un « no » nettissimo ed irremovibile. Da questo atteggiamento, che è individuale e popolare insieme, come s’è visto in questi giorni di solenni e composte manifestazioni, devono discendere comportamenti conformi delle forze politiche e degli organi dello Stato. Questo vuol dire, da parte del governo, delle forze dell’ordine e della Magistratura una ferma ricerca di responsabilità ed una non pigra, non formalistica, non restrittiva, ma piena e sicura applicazione delle sanzioni, che la legge prevede e del resto con rigorose garanzie, ai portatori della violenza fascista nella società democratica.
  </p>
<p class="paragraph" data-counter="33" id="p-33">
   È estremamente pericoloso infatti che la sovranità della legge, sovranità effettiva in ragione di effettiva applicazione, sia messa anche menomamente in discussione. E tanto più mentre le violenze di segno contrario pretendono trovare nell’impunità dei fascisti e nell’inconcludenza delle inchieste una sorta di legittimazione per una soffocante spirale nell’uso della forza.
  </p>
<p class="paragraph" data-counter="34" id="p-34">
   Desidero assicurare che la lotta contro il fascismo sarà condotta innanzi e perfezionata, con un richiamo più fermo alla coscienza dei cittadini ed ai doveri dell’ufficio giudiziario e amministrativo.
  </p>
<p class="paragraph" data-counter="35" id="p-35">
   Ma ho già detto chiaramente che nessuna reale o presunta insufficienza nella lotta contro il fascismo può costituire un alibi, per mettere in moto, da un’altra parte, la logica della violenza contro chiunque essa si rivolga. Ma soprattutto il far ricadere su terzi estranei, su coloro che hanno una diversa opinione, su organi di stampa, su organizzazioni di partito o sulle forze dell’ordine la propria violenza, che si assume addirittura purificatrice e risolutiva, è inammissibile e fa il gioco dell’avversario da battere. Anche per questa via si pone in forse la sicurezza del cittadino, anche per questa via si crea una torbida atmosfera, anche per questa via si mettono in moto sviluppi incontrollabili. Se finalità della violenza fascista è di alterare il libero gioco delle forze politiche e creare nuclei di contrapposizione con i quali scontrarsi nel disordine sociale e politico, la vendetta di parte, in luogo della giustizia dello Stato, specie se coinvolga vasti settori della società e turbi profondamente la vita delle città, dà al fascismo la buona occasione per misurarsi. Il fascismo, colpito dallo Stato, è isolato e porta tutta intera la responsabilità dello scatenamento della violenza. Colpito, e per giunta con arbitrarie estensioni, da privati, da coloro che si vogliono fare ragione da sé, si trova accanto ad altre forze, esse pure destabilizzanti della situazione istituzionale e politica generale. Mentre si dice di volerlo combattere, si toglie al fascismo il tristo privilegio di essere esso, ed esso solo, teorizzatore e realizzatore della violenza. Si è detto giustamente che la crisi dell’ordine democratico (quella della delinquenza comune in qualche modo l’accompagna e s’intreccia e confonde con essa) è la più grave tra tutte quelle che pesano su di noi, e in certo senso preliminare alle altre, alle quali talvolta può venire dall’esterno un rimedio, che è qui invece inconcepibile.
  </p>
<p class="paragraph" data-counter="36" id="p-36">
   Tutto è nelle nostre mani. Desidero perciò rivolgermi oggi, pacatamente, ma con estrema preoccupazione e tensione morale, al Paese, così come ad esso mi sono indirizzato qualche mese fa, all’atto della costituzione del governo, per identificare problemi ed invocare comprensione e solidarietà. In quel momento l’attenzione si concentrava sulla situazione economica, nel quadro di un decadimento del Paese, che io giudicavo gravissimo, ma non ineluttabile. E vi fu una reazione, vi fu una risposta. La consapevolezza delle cose ha generato senso di responsabilità, ha concorso a risollevare l’economia, ha evitato di portare le tensioni ad un livello insopportabile. Così possiamo uscire insieme, a poco a poco, dalla crisi dell’ordine economico. Ora mi rivolgo ancora ai cittadini ed in ispecie a quelli che sono investiti di particolari funzioni. E spero che questo appello non sarà respinto. È evidente che molto giovano leggi efficaci e rigorosamente applicate. Ma esse non bastano. Si deve innalzare una barriera. Si deve creare un clima politico che dimostri la inammissibilità e l’inutilità del fascismo e della violenza. Essi non hanno in sé alcuna giustificazione e tanto più di fronte all’efficace strumento di circolazione delle idee e di maturazione delle decisioni che il sistema democratico ha creato.
  </p>
<p class="paragraph" data-counter="37" id="p-37">
   In questo quadro si manifestano la polemica differenziazione dal comunismo e la diversa collocazione delle forze democratiche partecipanti all’intesa di centro-sinistra, le quali cose, tuttavia, non impediscono che si possa fare una professione di fede nella libertà contro il fascismo; un antifascismo che non richiede, per essere coerente ed efficace, di superare le diversità e trasformarle in ambigue convergenze. Queste diversità, che attengono alla normale dialettica democratica e, come tali, debbono restare, non sono ostacolo dunque al formarsi di quella corrente di opinione, di quella intransigenza morale e politica che, nel rispetto della legalità democratica, isoli il fascismo e lo chiarisca in modo definitivo come il potente movimento involutivo contro il quale la democrazia italiana, nella presente realtà storica, è chiamata a combattere, in aderenza alla generosa vocazione di libertà e di giustizia del popolo italiano.
  </p>
<p class="paragraph" data-counter="38" id="p-38">
   Da qualunque parte si guardi, compiti importanti incombono su di noi per la salvezza e lo sviluppo del Paese. Il tessuto è sano, l’intelligenza viva, la coscienza limpida. Supereremo tutte le difficoltà, per aprire la via alla nuova storia dell’
   <span about="https://w3id.org/moro/enoam/data/142095/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   democratica.
  </p>
<ol id="curatorNotes">
<li about="https://w3id.org/moro/enoam/data/142095/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

     Gustavo De Meo (1920-2010), politico italiano, deputato della Dc dalla prima alla sesta legislatura, dal 1955 al 1994 fu presidente dell’Ente Autonomo Fiera di
     
      Foggia
     
     .
     <a href="#curatornote-ref-1">
      ↑
     </a>

</li>
<li about="https://w3id.org/moro/enoam/data/142095/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

     Azienda di Stato per gli interventi nel mercato agricolo (Aima).
     <a href="#curatornote-ref-2">
      ↑
     </a>

</li>
</ol>
</strong></body></html>