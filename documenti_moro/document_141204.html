<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.204" name="dcterms.relation"/><meta content="10.48678/unibo/aldomoro1.4.1.204" name="dcterms.identifier"/><meta content="Moro, Aldo, [Il “discorso segreto” di Moro], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.204." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Il “discorso segreto” di Moro]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/movimento-sociale-italiano---destra-nazionale" typeof="foaf:Organization"/><meta about="https://w3id.org/moro/enoam/data/movimento-sociale-italiano---destra-nazionale" content="Movimento Sociale Italiano" property="rdfs:label"/><meta about="https://w3id.org/moro/enoam/data/movimento-sociale-italiano---destra-nazionale" property="owl:sameAs" resource="http://www.wikidata.org/entity/Q1126102"/><meta about="https://w3id.org/moro/enoam/data/forze-nuove" typeof="foaf:Organization"/><meta about="https://w3id.org/moro/enoam/data/forze-nuove" content="Forze Nuove" property="rdfs:label"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il “discorso segreto” di Moro]</h1><p class="paragraph" data-counter="1" id="p-1"><u>Sintesi della relazione tenuta “a braccio” da Aldo Moro nella riunione della sua “corrente” di partito a Roma il 22 luglio 1971.</u> (Sulla base di appunti manoscritti di U.C.).</p><p class="paragraph" data-counter="2" id="p-2">L’origine politica dell’attuale crisi della <span about="https://w3id.org/moro/enoam/data/141204/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e del deterioramento della generale situazione italiana va fatta risalire al <u>cosiddetto disimpegno</u> socialista all’indomani delle elezioni del 1968.</p><p class="paragraph" data-counter="3" id="p-3">Il risultato più certo ed evidente (e forse lo scopo immediato) di quell’operazione fu un indebolimento della <span about="https://w3id.org/moro/enoam/data/141204/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>: vennero fatte ricadere unicamente su di essa le conseguenze di un equilibrio che i socialisti vollero rompere senza che se ne vedesse e se ne fosse preparato un altro, tranne quello, appunto, di far pagare alla <span about="https://w3id.org/moro/enoam/data/141204/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> il prezzo più alto possibile.</p><p class="paragraph" data-counter="4" id="p-4">Nel rovesciare addosso alla <span about="https://w3id.org/moro/enoam/data/141204/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> tutto il peso della gestione dello Stato e del Paese, nel voler rendere il nostro <span about="https://w3id.org/moro/enoam/data/141204/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> responsabile unico e solitario della politica nazionale, si credette, forse, di metterlo in condizione di rompere un vincolo confessionale; in realtà, lo si è posto nelle condizioni di perdere quel legame che esso aveva con ceti e strati sociali, suggestionabili da posizioni autoritarie di destra, dei quali la <span about="https://w3id.org/moro/enoam/data/141204/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> poteva e può farsi rappresentante e guida in senso democratico nell’ambito di una politica di centro-sinistra, e perciò nel mantenimento di una sua alleanza al governo con forze sinceramente democratiche, popolari, antifasciste e di sinistra.</p><p class="paragraph" data-counter="5" id="p-5">Il <u>disimpegno socialista</u> del ‘68 portò a non fare cogliere alle forze democratiche (e in particolare alla <span about="https://w3id.org/moro/enoam/data/141204/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>) già alleate di governo la reale portata di quel grande fatto nuovo costituito dal sommovimento profondo che veniva investendo, attraverso moti e agitazioni diversi, l’intera società italiana, della quale esprimeva una crescita democratica.</p><p class="paragraph" data-counter="6" id="p-6">I partiti della coalizione governativa, e per certi aspetti anche i partiti dell’opposizione di sinistra, non hanno saputo apprezzare e guidare adeguatamente sul terreno politico i movimenti delle forze sociali: dal canto loro, a queste è mancato il senso del limite, o meglio quell’autolimitazione che era necessaria. Si è così scaduti in un pluralismo corporativo e oggettivamente distruttivo. Noi come <span about="https://w3id.org/moro/enoam/data/141204/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, come <span about="https://w3id.org/moro/enoam/data/141204/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, siamo stati vittime della grandezza degli eventi e del prevalere dentro di noi delle nostre meschinità, mediocrità e debolezze.</p><p class="paragraph" data-counter="7" id="p-7">Il <span about="https://w3id.org/moro/enoam/data/141204/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> ha dimostrato un notevole senso di responsabilità verso il Paese perché non ha giocato un ruolo di rottura, non ha mirato a coprire e a riempire il vuoto prodottosi tra le forze sociali e forze politiche con un’azione distruttiva. Di ciò gli va dato atto, ma ciò non è bastato a impedire che si arrivasse al 13 giugno.</p><p class="paragraph" data-counter="8" id="p-8">Il 13 giugno, con l’avanzata elettorale del <span about="https://w3id.org/moro/enoam/data/141204/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">MSI</span> ai danni essenzialmente della <span about="https://w3id.org/moro/enoam/data/141204/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è un fatto grave. È il primo sintomo, dopo venticinque anni, della possibilità che possa aprirsi in <span about="https://w3id.org/moro/enoam/data/141204/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> la prospettiva di una dissoluzione della <span about="https://w3id.org/moro/enoam/data/141204/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e di una involuzione – forse della fine – del regime democratico voluto dalla nostra Costituzione.</p><p class="paragraph" data-counter="9" id="p-9">Nel determinare questo sintomo grave obbediamo a un dettato della nostra coscienza e rendiamo omaggio alla verità, pur rendendoci conto del limite politico che ha questa nostra posizione di coerenza morale.</p><p class="paragraph" data-counter="10" id="p-10">Non si può essere sicuri di un ritorno alla <span about="https://w3id.org/moro/enoam/data/141204/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> dei voti usciti a destra, come moto di reazione a come è stata gestita la politica di centro-sinistra. Comunque, il modo che sembra si voglia attualmente seguire da parte del <span about="https://w3id.org/moro/enoam/data/141204/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> per recuperare tali voti può determinare anche un’uscita a sinistra (di forze oltre che di voti) senza recuperare a destra.</p><p class="paragraph" data-counter="11" id="p-11">Oggi è in discussione di fatto tutto l’assetto politico italiano. Nel paese esiste, latente, una destra tracotante che è senza dubbio più potente di quella che risulta dai voti manifesti. Non esiste, oggi, un reale pericolo a sinistra.</p><p class="paragraph" data-counter="12" id="p-12">All’interno della <span about="https://w3id.org/moro/enoam/data/141204/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> restano in piedi involucri che non hanno e non rappresentano forze reali. Sono questi involucri che sollecitano a compiere quelle “verifiche” nel <span about="https://w3id.org/moro/enoam/data/141204/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e nel governo, che hanno l’intento di giungere alla estromissione dell’ala di <u><span about="https://w3id.org/moro/enoam/data/141204/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/forze-nuove" typeof="deo:Reference">forze nuove</span><sup><a href="#curatornote-1" id="curatornote-ref-1">[1]</a></sup></u>. Non credo che a cambiare l’attuale stato di cose del <span about="https://w3id.org/moro/enoam/data/141204/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> sia sufficiente <u>“il cartello delle sinistre”</u>, ma non accetto la cacciata di forze di sinistra dal governo e dalla corresponsabilità nella guida del <span about="https://w3id.org/moro/enoam/data/141204/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, fatta nella illusione di poter governare meglio la <span about="https://w3id.org/moro/enoam/data/141204/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e il Paese.</p><p class="paragraph" data-counter="13" id="p-13">La nostra corrente ha sempre chiesto e chiede di corresponsabilizzare tutti. Noi, però, non perseguiamo un vuoto e paralizzante unanimismo, bensì l’unità del <span about="https://w3id.org/moro/enoam/data/141204/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, e anche una sua unanimità, ma sulla base della individuazione di una chiara politica democratica, che sia capace di dire no ai pericoli reali e che, per questo motivo, governa e ha l’autorità di governare il Paese e il proprio elettorato, nella consapevolezza che, in tal modo agendo, ogni voto perso dalla <span about="https://w3id.org/moro/enoam/data/141204/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è un voto perso dalla democrazia e per la democrazia.</p><p class="paragraph" data-counter="14" id="p-14">È indubbiamente vero che non si può squilibrare il nostro <span about="https://w3id.org/moro/enoam/data/141204/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> né a destra né a sinistra: ma <u>questo</u> <span about="https://w3id.org/moro/enoam/data/141204/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, <u>questa</u> <span about="https://w3id.org/moro/enoam/data/141204/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha perduto la forza di essere se stessa e di farsi rispettare, non ha nessuna voglia di cambiare strada, non intende imparare niente dai fatti, c’è una congiura della mediocrità e della incultura.</p><p class="paragraph" data-counter="15" id="p-15">Come opporsi? Come mutare rotta? Come rimediare?</p><p class="paragraph" data-counter="16" id="p-16">Non servirebbe allo scopo investire con una nostra rigorosa e pubblica denuncia il <span about="https://w3id.org/moro/enoam/data/141204/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e il governo. Una simile denuncia determinerebbe la caduta degli attuali vertici del <span about="https://w3id.org/moro/enoam/data/141204/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e la crisi di governo. Con ciò il potere passerebbe a noi, ma rimarremmo soli: allo stato degli atti nessuno ci aiuterebbe a ricostruire; “scomporremmo” senza essere certi di poter “ricomporre” secondo le esigenze del paese e gli interessi del nostro stesso <span about="https://w3id.org/moro/enoam/data/141204/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>.</p><p class="paragraph" data-counter="17" id="p-17">In questi ultimi anni alla base della <span about="https://w3id.org/moro/enoam/data/141204/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> si è mosso qualcosa che ha fatto emergere quello che oggi è secondo me il problema centrale del nostro <span about="https://w3id.org/moro/enoam/data/141204/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>: ricostruire un nuovo legame fra la <span about="https://w3id.org/moro/enoam/data/141204/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e le forze sociali in movimento, fra la <span about="https://w3id.org/moro/enoam/data/141204/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e la realtà cattolica italiana, fra la <span about="https://w3id.org/moro/enoam/data/141204/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e la cultura, fra la <span about="https://w3id.org/moro/enoam/data/141204/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e i giovani.</p><p class="paragraph" data-counter="18" id="p-18">Affrontare positivamente questo problema di fondo comporta il parallelo e contemporaneo sviluppo anche del centrosinistra. Oggi, invece, si vorrebbe tornare all’indietro, a una riedizione del cosiddetto “centrosinistra pulito”, ossia alla espulsione del <span about="https://w3id.org/moro/enoam/data/141204/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> dal governo.</p><p class="paragraph" data-counter="19" id="p-19">Ciò significherebbe non utilizzare in senso democratico i voti e la forza del <span about="https://w3id.org/moro/enoam/data/141204/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, spingere tutte le sinistre verso un frontismo massimalistico e sterile, correre velocemente verso il <span about="https://w3id.org/moro/enoam/data/141204/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">MSI</span>. Ci auguriamo che il <span about="https://w3id.org/moro/enoam/data/141204/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> non ceda alla suggestione di un suo nuovo disimpegno, illudendosi che così si rafforzerebbe. Oggi è necessario che i socialisti guardino al quadro politico generale e alle condizioni reali del Paese. A che cosa servirebbe loro guadagnare qualche milione di voti (magari facendo il discorso degli “equilibri più avanzati”) se questo aumento elettorale lo si ottiene nel quadro di una generale struttura politica indebolita? A che cosa servirebbe, a chi servirebbe una nuova orgia di parole di sinistra? Abbiamo già conosciuto il corso di una simile parabola: siamo arrivati, infatti, alla odierna situazione sbilanciata a destra, gravida di rischi, la cui pesantezza si fa sentire in tutti i partiti, anche nel <span about="https://w3id.org/moro/enoam/data/141204/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span>. Né dai partiti né dal governo vengono al Paese punti di riferimento solidi: ecco il punto critico a cui oggi ci troviamo.</p><p class="paragraph" data-counter="20" id="p-20">La <span about="https://w3id.org/moro/enoam/data/141204/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> deve riguadagnare il suo spazio e il suo prestigio, ma nel paese che è nato dopo le elezioni politiche del 1968. Il centro-sinistra è una formula di governo che va difesa ma sviluppandola, con una <span about="https://w3id.org/moro/enoam/data/141204/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che riacquisti pienamente la sua funzione popolare, democratica e antifascista.</p><p class="paragraph" data-counter="21" id="p-21">Una delle questioni più urgenti da affrontare è il referendum sul divorzio, che fa incombere sul paese una minaccia enorme. Da parte dell’attuale <span about="https://w3id.org/moro/enoam/data/141204/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> si è lasciato che l’intero mondo cattolico italiano corresse a cuor leggero su una strada lungo la quale si può frantumare la stessa forza residua del nostro <span about="https://w3id.org/moro/enoam/data/141204/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e si può frantumare la democrazia. Si vorrà giungere ora, per evitare il referendum, alle elezioni politiche anticipate?</p><p class="paragraph" data-counter="22" id="p-22">Per la somma degli errori che abbiamo commesso, specie dal 1968 in poi, il paese potrebbe trovarsi ancora più in giù di quanto non sia oggi. Se ciò non è vuol dire che il Paese ha in sé ancora forze sufficienti per uscire dalla crisi, forze sulle quali si può, si deve contare. Ma questo è possibile a condizione che la <span about="https://w3id.org/moro/enoam/data/141204/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> sia capace di uscire dal suo cinismo, dalla sua mediocrità, dalla sua paura, dal suo elettoralismo deteriore, e sia invece capace di offrire una parola di franchezza e di chiarezza, una prospettiva di più sostanziale libertà. Quello che c’è oggi nella <span about="https://w3id.org/moro/enoam/data/141204/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è un “non assetto”.</p><p class="paragraph" data-counter="23" id="p-23">Per andare a questa prova occorre ritrovare e suscitare in noi una diversa e più alta statura culturale, una più alta moralità e muoverci, secondo una idealità comune, decisamente, in quell’<span about="https://w3id.org/moro/enoam/data/141204/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nella quale siamo stati, in tutti questi anni, a sostegno della democrazia.</p><ol id="curatorNotes"><li about="https://w3id.org/moro/enoam/data/141204/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Forze Nuove era la corrente di sinistra guidata da Carlo Donat-Cattin. <a href="#curatornote-ref-1">↑</a></li></ol></body></html>