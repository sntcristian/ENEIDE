<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.260" name="dcterms.relation"/><meta content="10.48678/unibo/aldomoro1.4.1.260" name="dcterms.identifier"/><meta content="Moro, Aldo, [Discorsi in provincia di Bari in vista delle elezioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.260." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorsi in provincia diBariin vista delle elezioni]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/trani" typeof="dcterms:Location"/><meta about="https://w3id.org/moro/enoam/data/trani" content="Trani" property="rdfs:label"/><meta about="https://w3id.org/moro/enoam/data/trani" property="owl:sameAs" resource="http://www.wikidata.org/entity/Q13495"/><meta about="https://w3id.org/moro/enoam/data/adelfia" typeof="dcterms:Location"/><meta about="https://w3id.org/moro/enoam/data/adelfia" content="Adelfia" property="rdfs:label"/><meta about="https://w3id.org/moro/enoam/data/adelfia" property="owl:sameAs" resource="http://www.wikidata.org/entity/Q51811"/><meta about="https://w3id.org/moro/enoam/data/palese---macchie" typeof="dcterms:Location"/><meta about="https://w3id.org/moro/enoam/data/palese---macchie" content="Palese" property="rdfs:label"/><meta about="https://w3id.org/moro/enoam/data/palese---macchie" property="owl:sameAs" resource="http://www.wikidata.org/entity/Q3891738"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorsi in provincia di Bari in vista delle elezioni]</h1><p class="paragraph" data-counter="1" id="p-1">La funzione garantista della <span about="https://w3id.org/moro/enoam/data/141260/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> ed il suo chiaro e irreversibile «no» al fascismo ed al comunismo, sono stati gli argomenti – base degli incontri che, lunedì 1° maggio, l’on. Aldo Moro ha avuto in provincia di <span about="https://w3id.org/moro/enoam/data/141260/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> (<span about="https://w3id.org/moro/enoam/data/141260/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/trani" typeof="deo:Reference">Trani</span> e <span about="https://w3id.org/moro/enoam/data/141260/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/adelfia" typeof="deo:Reference">Adelfia</span>), a <span about="https://w3id.org/moro/enoam/data/141260/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/palese---macchie" typeof="deo:Reference">Palese</span> e in alcune sezioni d.c. del capoluogo pugliese (S. Giuseppe, S. Girolamo, S. Pasquale, S. Paolo, ed alla sala «Quadrato»).</p><p class="paragraph" data-counter="2" id="p-2">La <span about="https://w3id.org/moro/enoam/data/141260/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> – ha detto con fermezza Moro – non può accettare, né tanto meno programmare, alleanze e rapporti snaturanti che ne pregiudichino la sua unità operativa, «Siamo qui – ha osservato in particolare – per sottolineare l’errore di chi ritiene che il <span about="https://w3id.org/moro/enoam/data/141260/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span>, direttamente o indirettamente, possa condizionare la nostra politica. Soltanto noi possiamo garantire un sano progresso sociale che non venga mortificato da un livellamento collettivistico arrestato dalle forze reazionarie della conservazione». Pur dando atto della delicatezza dell’attuale momento politico, Moro ha efficacemente contestato le accuse di quanti vedono la <span about="https://w3id.org/moro/enoam/data/141260/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> spostarsi troppo a destra o troppo a sinistra.</p><p class="paragraph" data-counter="3" id="p-3">«Chi dice ciò in mala fede – ha osservato l’illustre statista – non merita una risposta. A chi invece è in buona fede, poiché si è lasciato suggestionare, noi chiediamo: potremmo barattare il nostro patrimonio per una piccola tattica politica, potremmo ingannare chi per tanti anni ha creduto in noi?, potremmo cambiare qualcosa che attiene alla nostra fede?, potremmo giungere a compromessi su quelli che sono i nostri ideali di libertà?, potremmo dimenticare come il <span about="https://w3id.org/moro/enoam/data/141260/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> soffochi ogni dignità umana?, potremmo cancellare il riscatto da una dittatura che ci ha portato lutti, rovine e la negazione di ogni garanzia sociale? Ecco perché chi ha dubitato deve cominciare a ricredersi e impegnarsi per un sempre più stabile equilibrio politico».</p><p class="paragraph" data-counter="4" id="p-4">Con eguale passione, Moro ha svolto i temi cruciali del mondo del lavoro; vi si è soffermato particolarmente a <span about="https://w3id.org/moro/enoam/data/141260/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/trani" typeof="deo:Reference">Trani</span> dove è intervenuto al convegno interprovinciale, della Comunità nazionale dei braccianti (partecipando, inoltre, alla consegna degli attestati di fedeltà per chi nell’organizzazione milita da venticinque anni) […].</p><p class="paragraph" data-counter="5" id="p-5">Il nostro impegno – ha detto Moro alla folla che lo ascoltava – è teso ad assicurare sempre migliori condizioni di lavoro: equa remunerazione, competitività dei prodotti, piena occupazione, sicurezza sociale.</p><p class="paragraph" data-counter="6" id="p-6">Ovunque Moro è stato accolto da manifestazioni di viva simpatia, in particolare dei giovani che gli hanno gridato entusiasticamente tutta la loro fiducia, fino ad issarlo sulle spalle, come è accaduto alla sezione barese d.c. «S. Pasquale». «Noi ci batteremo – ha loro risposto il Ministro degli Esteri – per l’affermazione degli ideali nei quali credete. Siete voi che assicurate la continuazione della <span about="https://w3id.org/moro/enoam/data/141260/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> confermandone la vocazione di partito dell’avvenire» […].</p></body></html>