<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.193" name="dcterms.relation"/><meta content="10.48678/unibo/aldomoro1.4.2.193" name="dcterms.identifier"/><meta content="Moro, Aldo, [Al congresso della Dc di Bari] , in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.193." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Al congresso dellaDcdi Bari]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito repubblicano italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito Liberale Italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito Socialista democratico italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Al congresso della Dc di Bari] </h1><p class="paragraph" data-counter="1" id="p-1"><em>Dal profondo, è riemersa di forza la <span about="https://w3id.org/moro/enoam/data/142193/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nel suo volto più autentico, che è popolare, democratico, progressista; indispensabile forza di misura, di ordinamento e di stabilizzazione. Il Paese ha avuto nuovamente bisogno di noi, ricollocandoci al centro della realtà politica italiana.</em></p><p class="paragraph" data-counter="2" id="p-2">Sono considerazioni necessarie – ha detto ancora Moro – non certo perché ci sia da attendersi nuove elezioni ma, semmai, nella prospettiva del prossimo anno, quando gli italiani saranno chiamati ad eleggere a suffragio universale i propri rappresentanti in seno al Parlamento europeo. Momento particolarmente significativo, in quanto – ha detto Moro –<em> saremo misurati due volte; a livello nazionale ed a livello internazionale. </em></p><p class="paragraph" data-counter="3" id="p-3">L’Italia del dopo 20 giugno vive un momento di <em>disorganicità politica</em>; l’invito di Moro alla « riflessione » ha una ragion d’essere proprio perché non esistono, allo stato,<em> aggregazioni organiche</em>, e la situazione è <em>mossa, problematica, aperta.</em> C’è dunque,<em> da operare per ricostruire,</em> tendendo<em> ad un nuovo equilibrio, a livello più alto. </em></p><p class="paragraph" data-counter="4" id="p-4">Adoperando un’immagine efficace, Moro ha paragonato taluni aspetti della realtà italiana alla vicenda di un astronauta che, perdendo i contatti con la sua base di lancio, sia portato fuori orbita da una inarrestabile tendenza centrifuga: <em>Il grande impeto innovatore, qualche volta, ha portato troppo lontano.</em> L’impegno è, invece, quello di ricondurre a sintesi tutte le istanze, anche le più avanzate: <em>Dobbiamo tenere presenti anzitutto le ragioni dell’unità, così come abbiamo presenti le ragioni della diversità. </em></p><p class="paragraph" data-counter="5" id="p-5">Come democratici cristiani – ha insistito Moro – dobbiamo fare due cose:</p><p class="paragraph" data-counter="6" id="p-6">La prima <em>essere il partito che ha contribuito a fare la storia dell’Italia democratica; essere un partito costantemente aggiornato, ma anche legato alle sue tradizioni ed alla sua funzione storica.</em></p><p>La seconda: <em>Parlare con gli altri.</em></p><p class="paragraph" data-counter="7" id="p-7"><em>La fase di riflessione alla quale ho chiamato il partito –</em> ha detto a questo proposito Moro –<em> si rivela doppiamente operosa. Il Governo adempie meritoriamente al suo dovere di gestire l’esistente; il partito riflette, e riflette ad alta voce, con ciò confrontandosi con gli altri.</em></p><p class="paragraph" data-counter="8" id="p-8"><em>Vogliamo ripetere ai partiti con i quali abbiamo così a lungo collaborato e che manifestano una qualche difficoltà nei confronti della <span about="https://w3id.org/moro/enoam/data/142193/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che noi non ci sentiamo né lontani, né indifferenti. Seguiamo con rispetto, attenzione ed interesse ciò che avviene.</em></p><p class="paragraph" data-counter="9" id="p-9"><em>La <span about="https://w3id.org/moro/enoam/data/142193/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> rispetta profondamente la componente laica; la nostra attenzione va al <span about="https://w3id.org/moro/enoam/data/142193/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito repubblicano</span> ed alla sua articolata strategia; al <span about="https://w3id.org/moro/enoam/data/142193/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">Partito socialdemocratico</span> ed al <span about="https://w3id.org/moro/enoam/data/142193/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito liberale</span>, che ha avviato un processo di rinnovamento; guardiamo con attenzione e rispetto al <span about="https://w3id.org/moro/enoam/data/142193/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, nostro alleato naturale sul terreno della libertà e del progresso sociale. </em></p><p class="paragraph" data-counter="10" id="p-10">Ricordando quanto di positivo e di valido il centro-sinistra ha introdotto nella vita politica italiana, Moro ha aggiunto:<em> Il dialogo, per parte nostra, rimane; è aperto. Nessuno vuole schiacciare il <span about="https://w3id.org/moro/enoam/data/142193/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span>, se esso non si vuole schiacciare da solo. </em></p><p class="paragraph" data-counter="11" id="p-11">Il <span about="https://w3id.org/moro/enoam/data/142193/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> – ha quindi detto Moro –<em> è il problema di oggi, per noi, per gli altri partiti, per il Paese.</em> Nel prendere atto di <em>una significativa evoluzione, che non sappiamo prevedere quanto sarà radicale, </em>bisogna <em>pure ricordare alcuni interrogativi di fondo che non abbiamo proposto solo noi, e che in qualche misura, provengono dall’interno stesso del <span about="https://w3id.org/moro/enoam/data/142193/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span></em>. C’è, insomma, <em>un giudizio conclusivo da dare</em>. </p><p class="paragraph" data-counter="12" id="p-12">Avviandosi alla conclusione del suo discorso, Moro ha rivendicato la grande importanza dell’unità della <span about="https://w3id.org/moro/enoam/data/142193/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>; <em>di fronte alla crisi del Paese, di fronte alle grandi cose che ci sono da fare</em> – ha detto –<em> ogni piccolo interesse particolaristico è trascurabile.</em></p></body></html>