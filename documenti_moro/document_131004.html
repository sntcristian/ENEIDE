<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.004" name="dcterms.relation"/><meta content="10.48678/unibo/aldomoro1.3.1.004" name="dcterms.identifier"/><meta content="Moro, Aldo, Responsabilità, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.004." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>Responsabilità</title>
<div id="mentionMeta"><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/silvio-milazzo" typeof="foaf:Person"/><meta about="https://w3id.org/moro/enoam/data/silvio-milazzo" content="Silvio Milazzo" property="rdfs:label"/><meta about="https://w3id.org/moro/enoam/data/silvio-milazzo" property="owl:sameAs" resource="http://www.wikidata.org/entity/Q3960910"/><meta about="https://w3id.org/moro/enoam/data/silvio-milazzo" content="silvio-milazzo" property="wdt:P1986"/><meta about="https://w3id.org/moro/enoam/data/silvio-milazzo" content="Milazzo, Silvio" property="skos:prefLabel"/><meta about="https://w3id.org/moro/enoam/data/movimento-sociale-italiano---destra-nazionale" typeof="foaf:Organization"/><meta about="https://w3id.org/moro/enoam/data/movimento-sociale-italiano---destra-nazionale" content="Movimento Sociale Italiano" property="rdfs:label"/><meta about="https://w3id.org/moro/enoam/data/movimento-sociale-italiano---destra-nazionale" property="owl:sameAs" resource="http://www.wikidata.org/entity/Q1126102"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Responsabilità</h1><p class="paragraph" data-counter="1" id="p-1">La polemica dei partiti, nella imminenza della campagna elettorale in <span about="https://w3id.org/moro/enoam/data/131004/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span><sup><a href="#curatornote-1" id="curatornote-ref-1">[1]</a></sup>, si è fatta più viva in questi ultimi giorni. L’on. <span about="https://w3id.org/moro/enoam/data/131004/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span><sup><a href="#curatornote-2" id="curatornote-ref-2">[2]</a></sup>, con febbrile e, qualche volta, scomposta attività si studia di uscire in qualche modo dalla difficile situazione nella quale si è cacciato, staccandosi dal suo partito ed accettando l’abbraccio soffocante del comunismo. I comunisti ed i loro alleati manovrano nascosti alle spalle dell’onorevole <span about="https://w3id.org/moro/enoam/data/131004/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, pronti a ritrarre quanti vantaggi sia possibile da questa collaborazione, da questa mascheratura, da questa insperata riabilitazione, nei confronti di certa opinione pubblica siciliana, mentre si apprestano ad adoperare i consueti motivi e strumenti per conservare ed accrescere, se possibile, il loro elettorato tradizionale.</p><p class="paragraph" data-counter="2" id="p-2">I vantaggi conseguiti dalla sinistra con questa spregiudicata operazione sono notevoli, purtroppo, ed evidenti. Non tanto la pur fruttuosa attività di governo, quanto il prestigio acquisito per la rottura del più che decennale isolamento, la inconcepibile saldatura con ambienti e ceti tradizionalmente impermeabili alla propaganda comunista, la sfacciata efficace utilizzazione di stati d’animo ed aspirazioni che, nella loro sostanziale verità (si pensi all’autonomia rettamente intesa) non solo sono estranei, ma addirittura contraddittori alla rigida prassi accentratrice del comunismo.</p><p class="paragraph" data-counter="3" id="p-3">Così un qualche progresso del comunismo è nell’ordine delle cose possibili in <span about="https://w3id.org/moro/enoam/data/131004/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>. E la cosa non può non preoccupare uomini e partiti e, tra l’altro, proprio quella opinione pubblica siciliana che ebbe indulgenze, per insufficiente consapevolezza, per le avventate iniziative dell’on. <span about="https://w3id.org/moro/enoam/data/131004/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> e si trova dinanzi i frutti amari e certo non desiderati di una collaborazione, della quale erano stati sottovalutati il reale significato e la grave pericolosità per le istituzioni democratiche. Quest’avanzata è possibile e la cosa non può non richiamare l’on. <span about="https://w3id.org/moro/enoam/data/131004/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, centro motore dello sconcertante sviluppo della situazione, ad un severo esame di coscienza. Se è vero che egli volle ribellarsi a non so quali soprusi di partito, se è vero che egli volle salvare la <span about="https://w3id.org/moro/enoam/data/131004/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> da non so quali mene del potere centrale, il significato e l’effetto obiettivo della sua iniziativa furono di aprire al comunismo la strada del governo, per la prima volta, in Italia dopo il superamento, storicamente scontato, delle necessarie e provvisorie collaborazioni postbelliche.</p><p class="paragraph" data-counter="4" id="p-4">A nascondere questa verità, ad attenuare questa pesante responsabilità (che non riguarda esclusivamente l’on. <span about="https://w3id.org/moro/enoam/data/131004/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>) non valgono artifici dialettici e distorsioni polemiche. Essi sono già in atto e più saranno adoperati nel corso della battaglia, ma non riusciranno ad ingannare l’opinione pubblica ed a fuorviare l’elettore.</p><p>***</p><p class="paragraph" data-counter="5" id="p-5">Nella situazione di confusione creatasi in <span about="https://w3id.org/moro/enoam/data/131004/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> ben pochi possono dire di avere la coscienza a posto. Pochi hanno visto chiaro, pochi sono stati coerenti con i principi professati, pochi non si son lasciati ingannare e non hanno ingannato. Si guardi ad esempio la posizione del <span about="https://w3id.org/moro/enoam/data/131004/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale</span> che dal suo confuso bagaglio dottrinale non ha saputo trarre in questa circostanza quegli spunti che avrebbero dovuto sconsigliare l’accettazione di una formula politica di collaborazione con i comunisti e di torbido ed esasperato autonomismo. Ma il <span about="https://w3id.org/moro/enoam/data/131004/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale</span>, così come altre formazioni di destra, ha guardato ad immediati interessi e rinnegato principi. Oggi esso scopre, essendo peraltro del tutto isolato nello stupefacente giudizio, che con il governo <span about="https://w3id.org/moro/enoam/data/131004/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> i comunisti non hanno nulla a che fare. Chiude gli occhi per non vedere e le orecchie per sottrarsi al vocio assordante della stampa comunista e paracomunista di questi giorni, tutta intenta a difendere <span about="https://w3id.org/moro/enoam/data/131004/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> e disposta, visibilmente, per questo fine anche a parlare, una volta tanto senza disgusto dell’anticomunismo, ed a riscontrarne con compiacimento nel movimento politico dell’on. <span about="https://w3id.org/moro/enoam/data/131004/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> tanto quanto basti a salvarlo da un qualificato severo giudizio.</p><p class="paragraph" data-counter="6" id="p-6">E si spingono, i dirigenti del <span about="https://w3id.org/moro/enoam/data/131004/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale</span>, fino a vantarsi di avere rettificato la azione del Governo Milazzo in tema di autonomia regionale e di elezioni, piegandolo al punto di vista del <span about="https://w3id.org/moro/enoam/data/131004/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">MSI</span> e… salvandolo dalla crisi. Si vantano così in fondo di aver tenuto in vita un governo controllato dai comunisti, i quali ovviamente consentendo un tattico e sporadico pencolamento del governo in altra direzione, mostrarono, con la consueta accortezza, di guardare, più che alla forma, alla sostanza delle cose, di anteporre la formula di governo alla soddisfazione di vedere affermato un loro particolare punto di vista. E la superficiale mascheratura che non vale a giustificare questa o quella forza di destra, non vale evidentemente neppure a giustificare tutti coloro che vollero vedere quel che nell’esperienza <span about="https://w3id.org/moro/enoam/data/131004/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> non c’era o non vollero vedere, ingenui o furbi che fossero, quel che in essa c’era e cioè l’ipoteca comunista sulla <span about="https://w3id.org/moro/enoam/data/131004/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>.</p><p class="paragraph" data-counter="7" id="p-7">E che dire del <span about="https://w3id.org/moro/enoam/data/131004/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, che pur non riservandosi in linea di principio la spregiudicata libertà di movimento che è propria del <span about="https://w3id.org/moro/enoam/data/131004/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, pur non mancando di richiamarsi costantemente a principi di autonomia e di purezza programmatica, ha contribuito ad instaurare in <span about="https://w3id.org/moro/enoam/data/131004/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> un frontismo esasperato e di nuovo tipo che si estende, senza evidente disagio, fino all’estrema destra?</p><p class="paragraph" data-counter="8" id="p-8">E poiché in tema di posizioni e responsabilità dei partiti, si è fatto cenno sovente alle responsabilità della <span about="https://w3id.org/moro/enoam/data/131004/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, risponderemo che, se ci furono tra noi qualche debolezza e qualche divisione che obiettivamente facilitarono l’esperienza <span about="https://w3id.org/moro/enoam/data/131004/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, la <span about="https://w3id.org/moro/enoam/data/131004/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> fu poi unita e ferma nel combattere l’ibrida coalizione, la sconcertante collusione a sinistra, come unita e viva sarà nella lotta imminente per allontanare dall’Isola la presa pericolosa del comunismo.</p><p>***</p><p class="paragraph" data-counter="9" id="p-9">Ritorna frequentemente nelle parole dell’on. <span about="https://w3id.org/moro/enoam/data/131004/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> e dei suoi sostenitori il richiamo alla <span about="https://w3id.org/moro/enoam/data/131004/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, agli interessi ed ai diritti della <span about="https://w3id.org/moro/enoam/data/131004/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> lungamente conculcati dal potere centrale e dalla <span about="https://w3id.org/moro/enoam/data/131004/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Il presunto interesse della <span about="https://w3id.org/moro/enoam/data/131004/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> dovrebbe giustificare la spregiudicata operazione, l’esigenza autonomistica dovrebbe oscurare l’apporto determinante dell’iniziativa comunista.</p><p class="paragraph" data-counter="10" id="p-10">Se di autonomia rettamente intesa si tratta, di un particolare potere per particolari esigenze ed interessi nell’unità dello Stato, la <span about="https://w3id.org/moro/enoam/data/131004/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> può rivendicare la sua antica fede autonomistica, il suo intervento decisivo nell’elaborazione dello Statuto, la posizione dei Governi da essa espressi sempre rispettosa e collaboratrice.</p><p class="paragraph" data-counter="11" id="p-11">In molti accenti dell’on. <span about="https://w3id.org/moro/enoam/data/131004/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, forse per amplificazione retorica, forse per l’emozione del momento, più che all’autonomia, sembra farsi richiamo ad un separatismo anche se non chiaro e confessato.</p><p class="paragraph" data-counter="12" id="p-12">Che senso ha, ad esempio, l’aspra polemica con lo Stato in materia d’impugnativa delle leggi regionali, quando in una autonomia rettamente intesa è diritto e dovere delle due parti di rimettere ad un organo imparziale l’accertamento dell’osservanza dei limiti costituzionali? Questo è dovere, prima che diritto e non può essere assunto, nel suo carattere meramente procedurale, come manifestazione di ostilità alla regione. Conviene anzi dire incidentalmente, di fronte all’alto e responsabile potere del Commissario dello Stato che opera secondo coscienza con l’indipendenza del magistrato, che non è neppure pensabile un’interferenza di partiti e che alla nota vicenda fu assolutamente estraneo il Segretario politico della <span about="https://w3id.org/moro/enoam/data/131004/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E del resto se sarebbe inammissibile l’esercizio di un potere con finalità politiche immediate e per convenienze elettorali, sarebbe parimenti impensabile che l’imminenza elettorale impedisse un responsabile esercizio del potere d’impugnativa, creando precedenti di incalcolabile gravità.</p><p class="paragraph" data-counter="13" id="p-13">Che senso ha dunque questa polemica, se non di muovere un’ondata irrazionale e demagogica in senso separatista? Lo on. <span about="https://w3id.org/moro/enoam/data/131004/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> sa bene che, come siamo contro il separatismo, così siamo per l’autonomia. E lo dimostreremo nella impostazione programmatica della nostra battaglia. Che cosa resta dunque della conclamata spinta autonomistica che riceverebbe nuovo impulso solo nell’esperienza <span about="https://w3id.org/moro/enoam/data/131004/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, se non una mediocre copertura psicologica, che faccia più agevolmente tollerare la presenza comunista? Che cosa resta, invece dell’autonomia statutaria, se non l’autonomia dell’impostazione democratica di governo che non fu mai abbandonata a <span about="https://w3id.org/moro/enoam/data/131004/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> in anni fortunosi ed è stata invece purtroppo per la prima volta accantonata in <span about="https://w3id.org/moro/enoam/data/131004/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> con incalcolabili conseguenze?</p><p class="paragraph" data-counter="14" id="p-14">Quel che resta è solo la presa tenace ed astuta del comunismo, il suo spregiudicato manovrare uomini e partiti, un camuffamento di posizioni, una indulgenza interessata ai risentimenti, ai dispetti, alle debolezze, ai meschini interessi. Questa la realtà malinconica e drammatica insieme dell’odierna vicenda siciliana, una realtà che va richiamata e presentata non solo all’elettore siciliano, ma ad ogni cittadino italiano per il suo doloroso valore esemplare e ammonitore.</p><p>***</p><p class="paragraph" data-counter="15" id="p-15">Alla costituente cristiano sociale, riecheggiando le disinvolte dichiarazioni romane dell’on. <span about="https://w3id.org/moro/enoam/data/131004/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, si è tornato a fare professione di anticomunismo. Troppo evidente il calcolo; troppo vicina la battaglia. Ma non sono le parole che contano, contano i fatti. E i fatti sono l’aprirsi di una dolorosa frattura nel mondo dei cattolici operanti nella vita politica, la prima che si sia osato perpetrare infrangendo la luminosa e feconda esperienza, sul terreno morale oltre che politico, di questi tredici anni di rinnovata vita democratica in Italia. Una unità che fu sempre giustamente considerata la più sicura diga contro l’avanzata del comunismo. E i fatti sono l’innegabile collusione, la via aperta al comunismo nel governo regionale.</p><p class="paragraph" data-counter="16" id="p-16">Del resto nessuno potrebbe trovare nel discorso dell’on. <span about="https://w3id.org/moro/enoam/data/131004/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> neppure l’accenno ad una garanzia concreta e seria in senso anticomunista. Anzi egli si vanta di aver dato posti ai comunisti, perché è giusto siano rappresentati dovunque. E che significa l’accenno al proposito di combattere nella vita pubblica in piena solidarietà con tutte le forze democratiche, tradizionalmente e fedelmente autonomistiche, per la difesa integrale dello Statuto? Quali sono queste forze? Soccorre l’interpretazione di un giornale non ostile certo all’on. <span about="https://w3id.org/moro/enoam/data/131004/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, il «Paese Sera»: «Né l’uno né l’altro dirigente cattolico (Pignatone<sup><a href="#curatornote-3" id="curatornote-ref-3">[3]</a></sup> e <span about="https://w3id.org/moro/enoam/data/131004/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>) ha escluso comunisti e socialisti dalle forze autonomiste né sono state pronunciate preclusioni preconcette in vista del governo regionale che scaturirà dalle elezioni del giugno prossimo».</p><p class="paragraph" data-counter="17" id="p-17">Si richiedono dunque garanzie per l’avvenire. E poiché sembra impossibile chiederle all’on. <span about="https://w3id.org/moro/enoam/data/131004/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span>, che volle una frattura che si poteva evitare, che non volle sanare una frattura che era possibile sanare, le garanzie le chiederemo, con la nostra battaglia unitaria, all’intelligenza ed alla volontà di chiarezza del corpo elettorale. Le elezioni siciliane non sono un fenomeno locale; sono un fatto importante e pieno di conseguenze nella vita politica nazionale per la grandezza della <span about="https://w3id.org/moro/enoam/data/131004/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, per la nobiltà e civiltà della sua popolazione, per il nuovo insidioso modo di attacco alla democrazia che viene ivi sperimentato. Non bastano perciò la consapevolezza e la fermezza dei siciliani; occorrono la consapevolezza, la fermezza e il senso di responsabilità del popolo italiano.</p><p><strong>ALDO MORO</strong></p><ol id="curatorNotes"><li about="https://w3id.org/moro/enoam/data/131004/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni per il rinnovo dell’Assemblea Regionale Siciliana si sarebbero tenute il 7 giugno 1959. <a href="#curatornote-ref-1">↑</a></li><li about="https://w3id.org/moro/enoam/data/131004/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Silvio Milazzo (1903-1982) che, dopo essere stato espulso dalla Dc, fondò l’Unione siciliana cristiano-sociale con un gruppo di scissionisti nell’autunno del 1958. Le giunte regionali sotto la sua guida nel biennio 1958-59 si appoggiavano su una maggioranza ampia e eterogenea, composta da dissidenti della Dc, monarchici, missini (fino alle elezioni regionali del 7 giugno 1959), indipendenti di sinistra, socialisti e comunisti. <a href="#curatornote-ref-2">↑</a></li><li about="https://w3id.org/moro/enoam/data/131004/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Francesco Pignatone (1923-2006), segretario politico dell’Unione siciliana cristiano-sociale.  <a href="#curatornote-ref-3">↑</a></li></ol></body></html>