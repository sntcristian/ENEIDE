<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.015" name="dcterms.relation"/><meta content="10.48678/unibo/aldomoro1.1.0.015" name="dcterms.identifier"/><meta content="Moro, Aldo, Il Congresso, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.015." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Il Congresso</title>
<div id="mentionMeta"><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/gesu" typeof="foaf:Person"/><meta about="https://w3id.org/moro/enoam/data/gesu" content="Gesù Cristo" property="rdfs:label"/><meta about="https://w3id.org/moro/enoam/data/gesu" property="owl:sameAs" resource="http://www.wikidata.org/entity/Q302"/><meta about="https://w3id.org/moro/enoam/data/gesu" content="Gesu, Cristo" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Il Congresso</h1><p class="paragraph" data-counter="1" id="p-1">L’avvicinarsi del Congresso Nazionale ridona alla vita della <span about="https://w3id.org/moro/enoam/data/110015/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, dopo un breve riposo, il suo ritmo intenso; dovunque è una attesa lieta e piena di desiderio per il prossimo incontro degli <span about="https://w3id.org/moro/enoam/data/110015/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Universitari Cattolici Italiani</span>. La possibilità che abbiamo di sentirci vicini, quanti viviamo lavorando per lo stesso ideale, in una fraterna comunione di spiriti, anche se centinaia di chilometri ci dividono, sembra insufficiente in questi giorni che sanno l’attesa impaziente di un incontro che avvicini realmente i Fucini d’<span about="https://w3id.org/moro/enoam/data/110015/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Sicché mi pare che un incontro effettivo, sia pur limitato a pochi giorni, abbia una sua ragion d’essere e una sua funzione, che saranno poi la ragion d’essere e la funzione del Congresso. Anche, del resto, nei piccoli Convegni di quest’anno, nella serenità gioiosa che li ha caratterizzati, si è sempre potuto cogliere questo senso di insoddisfazione per non aver vicini gli altri amici, assenti in quella occasione per necessità di cose. E si è atteso il Congresso, l’incontro più vasto e, proprio per questa sua vastità, più completo ed efficace.</p><p>***</p><p class="paragraph" data-counter="2" id="p-2">Una vastità, però, che non vale quasi affatto per il rilievo quantitativo, ma per la completezza delle esperienze della nostra vita di preghiera e di studio che in esso si raccolgono e compongono, per operare secondo le proprie possibilità. Son tutte le nostre cose che vengono portate nella luce di un esame completo, non solo nelle adunanze di cui è caratteristica specifica la valutazione, ma pure in tutte le altre, in cui la valutazione è implicita e appare velata dall’interesse immediato per l’atto di vita cristiana o per l’affermazione di cultura che si compie in quel momento e che può farne dimenticare il valore nella nostra vita di organizzazione. Eppure proprio allora, nella serietà dello studio e della discussione, nella preghiera che ci unisce dinanzi al Signore è il valore della <span about="https://w3id.org/moro/enoam/data/110015/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> che si afferma, mentre assumono rilievo, di fronte agli ideali di questa, le direttive concrete e i mezzi di formazione specifici messi a disposizione del giovane. Sicché c’è dato giudicare della validità delle nostre forme di vita, sulla base della loro rispondenza nell’animo dei giovani, della loro attitudine a soddisfare di questi le esigenze della vita spirituale e culturale.</p><p class="paragraph" data-counter="3" id="p-3">Una prova che può e deve essere un controllo, tendente a seguire queste, quali si rendono chiare sopratutto in questi momenti in cui l’anima del giovane, forse più che a questo stesso si apre a coloro che hanno il compito di controllarne gli atteggiamenti, per dirigerli conforme ai nostri fini di formazione. Il Congresso perciò, nelle sue manifestazioni, in quanto siano sentite come vitali, costituisce una fondamentale giustificazione della <span about="https://w3id.org/moro/enoam/data/110015/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> in quanto organo di formazione degli universitari nel nostro particolare momento storico; e insieme il mezzo per adeguare il nostro organismo alle nuove necessità sorgenti nella classe degli studenti. Perciò con esso termina un anno di lavoro e un altro prende inizio.</p><p>***</p><p class="paragraph" data-counter="4" id="p-4">Ma non è soltanto questa, di accertamento ed eventualmente di critica e di ricostruzione, la funzione del Congresso. Esso deve ancora venire incontro alla esigenza di una sempre più completa adeguazione individuale, di singoli e di <span about="https://w3id.org/moro/enoam/data/110015/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>, a direttive e forme di vita, forse prima non comprese del tutto nel loro spirito e non attuate compiutamente, o per questo difetto di comprensione, o per una certa naturale insufficienza dell’azione realizzativa di fronte ad ideali di cui pure si sente tutta la bellezza. Il Congresso è strumento efficace per una necessaria rettificazione di posizioni. Il campo di indagine resta ugualmente vasto: tutta la <span about="https://w3id.org/moro/enoam/data/110015/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> posta in piena luce in questo incontro. È l’osservatore che è cambiato, non più il solo dirigente, con le sue particolari responsabilità, ma tutti i Fucini con le loro responsabilità generiche, ma precise. È la <span about="https://w3id.org/moro/enoam/data/110015/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> stessa che si ripiega su di sé per esaminarsi, offrendosi a ciascuno la possibilità di un’adeguazione all’esigenza del tutto, di una sincronizzazione con le altre ruote che fanno muovere l’organismo. Ogni fucino è portato ad inserirsi in questo in modo personalissimo. È un inserimento che si compie innanzitutto nella forma di una adesione razionale a talune direttive necessarie per l’attuazione dei nostri ideali, direttive che si esprimono chiare nella loro struttura e nella loro ragion d’essere nelle giornate del Congresso. Ancora, è lo svilupparsi di una maggiore comprensione delle possibilità e dei doveri che incombono alle personalità individuali, una più chiara coscienza del significato e del valore che nel tutto hanno i singoli, la cui posizione può essere facilmente scambiata per passiva e irresponsabile. È infine l’appropriazione di una altrui esperienza feconda di vita. È un esame, questo, che i Fucini faranno con spirito di umiltà e carità.</p><p>***</p><p class="paragraph" data-counter="5" id="p-5">E in questo medesimo spirito essi saranno chiamati a vivere il Congresso in un altro aspetto diverso da questo, negativo prima, ricostruttivo poi; saranno chiamati cioè a sentire la propria responsabilità, in quanto elementi che contribuiscono alla costituzione e allo sviluppo dell’organismo, ad assumere perciò, in perfetta umiltà, la posizione di un oggetto di osservazione, per dare, nell’atto in cui si riceve il contributo dell’altrui esperienza di vita, a loro volta il proprio contributo di esperienza di vita cristiana e fucina.</p><p class="paragraph" data-counter="6" id="p-6">In questa posizione duplice, caratteristica della vita associativa e che il Congresso fa distintamente sentire, in questo spirito di disciplina, e quindi di adeguazione al tutto, e insieme in questo spirito di iniziativa personale e di personale responsabilità, il Congresso completa la sua opera di formazione, sviluppando la personalità sociale del Fucino. Il quale riporta la propria posizione all’altrui, e l’altrui alla propria, ricavandone un senso più vivace di responsabilità e un più profondo interessamento per le cose della sua <span about="https://w3id.org/moro/enoam/data/110015/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span>.</p><p class="paragraph" data-counter="7" id="p-7">Vissute con questo spirito serio e pensoso, purificate delle loro manchevolezze per questo sforzo umile e tenace di migliorarle e di migliorarsi, le manifestazioni del Congresso, siano il Sacrificio della Messa o riposanti meditazioni nella penombra mistica delle Chiese, siano studio attento e discussione vivace di interessanti argomenti, presentano la <span about="https://w3id.org/moro/enoam/data/110015/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> nella sua bellezza o almeno nel suo sforzo tenace di perfezione. Ciò che varrà a impegnare in pieno la nostra responsabilità e insieme a ritemprare i nostri animi, a rendere più ferma la nostra volontà di vivere nella <span about="https://w3id.org/moro/enoam/data/110015/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, secondo i suoi ideali, lo spirito della <span about="https://w3id.org/moro/enoam/data/110015/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> di <span about="https://w3id.org/moro/enoam/data/110015/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/gesu" typeof="deo:Reference">Gesù Cristo</span>.</p><p>ALDO MORO</p></body></html>