<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.177" name="dcterms.relation"/><meta content="10.48678/unibo/aldomoro1.3.2.177" name="dcterms.identifier"/><meta content="Moro, Aldo, [Discorso tenuto a Bari in occasione della 30° Fiera del Levante], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.177." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Bari in occasione della 30° Fiera del Levante</title>
<div id="mentionMeta"><meta about="https://w3id.org/moro/enoam/data/gennaro-trisorio-liuzzi" typeof="foaf:Person"/><meta about="https://w3id.org/moro/enoam/data/gennaro-trisorio-liuzzi" content="Gennaro Trisorio Liuzzi" property="rdfs:label"/><meta about="https://w3id.org/moro/enoam/data/gennaro-trisorio-liuzzi" property="owl:sameAs" resource="http://www.wikidata.org/entity/Q47843459"/><meta about="https://w3id.org/moro/enoam/data/gennaro-trisorio-liuzzi" content="Liuzzi, Gennaro, Trisorio" property="skos:prefLabel"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Bari in occasione della 30° Fiera del Levante</h1><p class="paragraph" data-counter="1" id="p-1">Signor <span about="https://w3id.org/moro/enoam/data/132177/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/gennaro-trisorio-liuzzi" typeof="deo:Reference">sindaco</span>, signor presidente della Fiera del Levante<sup><a href="#curatornote-1" id="curatornote-ref-1">[1]</a></sup>, </p><p class="paragraph" data-counter="2" id="p-2">li ringrazio nel modo più vivo del saluto così cordiale che hanno voluto rivolgermi e che ricambio con animo amico alla città di <span about="https://w3id.org/moro/enoam/data/132177/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, che torna, signor sindaco, sotto la sua guida illuminata ed alla Fiera alla quale ella, signor presidente, ha dato con impegno quotidiano e con grande amore il volto splendente che ammiriamo in questa XXX edizione. Questa ricorrenza mi offre anche l’occasione per riandare col pensiero alle precedenti edizioni della Fiera e per constatare con ammirazione come essa abbia saputo, in questo dopoguerra, rinnovare ed accrescere la sua vitalità e divenire sempre più un significativo punto di incontro dove uomini politici, studiosi ed operatori economici hanno potuto scambiarsi le loro esperienze, dando il via a profondi e ricchi dibattiti sui problemi dello sviluppo della nostra società e sui grandi temi della vita nazionale ed internazionale. </p><p class="paragraph" data-counter="3" id="p-3">Mi piace ricordare infatti che fin dal 1948 proprio nell'ambito di questa manifestazione la «questione meridionale» veniva affrontata con un impegno ed una concretezza nuovi che sfociarono, al termine dei dibattiti, in precise proposte sugli strumenti essenziali per la promozione di una politica a favore del meridione; proposte di cui si trova riscontro nella successiva istituzione della Cassa del Mezzogiorno, atto di portata storica per lo sviluppo civile ed economico del nostro Paese. Altro aspetto che emerge nella Fiera del Levante, specie con l'accentuata internazionalizzazione che è venuta progressivamente caratterizzandola, è la sua capacità di inquadrare problemi dello sviluppo italiano nel contesto del più ampio mercato internazionale e dell'espansione dei traffici commerciali. Questa realtà, che è stata una delle più significative dell'evoluzione mondiale degli ultimi venti anni, ha decisamente influito sull'apparato produttivo del nostro paese orientandolo al raggiungimento di quelle condizioni di competitività, che, sole, possono garantire un solido sviluppo economico. </p><p class="paragraph" data-counter="4" id="p-4">Certamente nell'ultimo decennio molti risultati sono stati raggiunti e tante cose sono cambiate, ma possiamo tuttavia riconoscere che i problemi centrali relativi al progresso della nostra società e allo sviluppo della nostra economia restano proprio quelli: da un lato la eliminazione degli squilibri interni, che ci deve spingere ad imprimere una ulteriore accelerazione al progresso delle regioni e dei settori più arretrati, dall'altro la necessità di mantenere e rafforzare nella nostra economia la capacità di presenza attiva sui mercati internazionali e nei processi di integrazione con le economie di altri paesi. Solo impegnandoci concordemente in queste due direzioni potremo garantire al nostro processo di sviluppo la vigorosa capacità di espansione necessaria anche per permettere la realizzazione di un largo disegno di progresso civile nel nostro Paese. Questi problemi sono tuttora di attualità, e non potrebbero non esserlo, visto che essi caratterizzano, pur con intensità e forme diverse, lo sviluppo di tutti i paesi industrializzati, ma l'esperienza che su di essi abbiamo fatto negli anni trascorsi è stata ricca di risultati ed ammaestramenti che non dobbiamo ignorare. Anzitutto voglio qui ricordare la politica dei governi democratici che allo sviluppo del Mezzogiorno d'<span about="https://w3id.org/moro/enoam/data/132177/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> hanno dedicato tutto il loro impegno. Le concrete realizzazioni che da essa sono scaturite sono sotto gli occhi di tutti e sarebbe qui superflua una lunga elencazione. Alcune cifre tuttavia, anche se molto parziali, sono altamente significative per richiamare le dimensioni dello sforzo compiuto e porre davanti al sereno giudizio di tutti gli italiani il realizzarsi delle prospettive di elevazione economica e sociale delle regioni meridionali. È sufficiente a ciò uno sguardo su alcuni dei consuntivi di attività della Cassa per il Mezzogiorno. </p><p class="paragraph" data-counter="5" id="p-5">Da essi possiamo vedere che al 30 giugno del corrente anno l'ammontare delle opere pubbliche predisposte dalla Cassa sfiorava i 2.000 miliardi di lire; che gli investimenti industriali in impianti a cui hanno contribuito i finanziamenti agevolati concessi dagli istituti speciali di credito dell'<span about="https://w3id.org/moro/enoam/data/132177/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> meridionale erano di circa 1.900 miliardi; che le concessioni di contributi a fondo perduto nei settori dell'industria, artigianato, pesca, edilizia scolastica e reti interne di acquedotti e fognature ammontavano complessivamente ad oltre 158 miliardi a fronte dei quali stavano realizzazioni complessive per oltre 922 miliardi; che i mutui concessi nel settore turistico-alberghiero si avvicinavano ai 40 miliardi. Anche se queste cifre non hanno alcuna pretesa di completezza e molte altre ad esse dovrebbero essere aggiunte, desidero qui dichiarare che siamo pienamente consapevoli che ciò che è stato fatto non è che l'inizio di un ben più lungo cammino da percorrere, il presupposto per rafforzare sempre più il processo di autosviluppo del Mezzogiorno d'<span about="https://w3id.org/moro/enoam/data/132177/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> come condizione non solo di migliore equilibrio sociale, ma anche di un'ulteriore e più solida espansione dell'intero nostro sistema economico. </p><p class="paragraph" data-counter="6" id="p-6">Ci troviamo in un momento particolarmente significativo della nostra economia e, mentre ancora in occasione dell'inaugurazione della precedente edizione della Fiera del Levante il mio intervento era incentrato sulla necessità della ripresa congiunturale, quest'anno, anche se non ci nascondiamo che importanti problemi ancora restano aperti, possiamo constatare una migliore solidità ed un riconquistato vigore in molte delle nostre attività produttive. Ciò ci permette di svolgere le nostre considerazioni in una visione di più ampie prospettive, pur non dimenticando la salvaguardia di quegli equilibri che l'esperienza recente ci ha dimostrato così essenziali e senza dei quali la crisi congiunturale degli anni passati potrebbe facilmente ripresentarsi. Ritengo una coincidenza significativa il fatto che il riavvio ad un elevato livello delle attività produttive del nostro Paese ed il progressivo superamento della recessione congiunturale corrispondano alla discussione sul progetto di programma di sviluppo economico che è, proprio in questi giorni al centro della nostra vita politica e che dalla imminente discussione parlamentare sarà posto all'attenzione di tutta l'opinione pubblica. Il discorso sulla programmazione uscirà così dalla fase dei dibattiti e delle polemiche, per divenire atto concreto e responsabile con cui la nostra comunità nazionale assumerà, in una piena coscienza dei suoi problemi, le finalità e gli obiettivi da porre al suo sviluppo preordinando, insieme, la politica generale e gli interventi particolari necessari per garantirne il regolare perseguimento. In un processo di programmazione, quale quello che noi ci proponiamo di attuare, che miri alla giustizia come reale e insostituibile fondamento della libertà, il rilievo attribuito allo sviluppo del Mezzogiorno trova, oltre che una conferma, un nuovo e più profondo significato come condizione essenziale al realizzarsi dell'intero sviluppo nazionale. Esso dovrà pertanto divenire il modo in cui concretamente si esprimerà il nostro progresso civile ed economico. Non ritengo perciò abbiano molto significato le interpretazioni, le quali tentano di operare una contrapposizione tra lo sviluppo del Mezzogiorno e lo sviluppo generale dell'economia italiana. Noi invece vogliamo che il primo sia una importante componente del secondo e sappiamo che solo a questa condizione la nostra società mentre da un lato potrà evitare, in futuro, il pericolo di gravi situazioni di congestione territoriale e delle perdite economiche da esse derivanti, potrà, dall'altro, pagare definitivamente il suo debito nei confronti di profonde ed antiche ingiustizie sociali che trovano le loro radici ancora prima dell'inizio del nostro secolo. Siamo ben consci che sviluppo del Mezzogiorno e sviluppo generale non sono momenti antitetici, ma esigenze convergenti. Garantendo lo sviluppo dell'intero nostro sistema economico la politica programmata realizzerà la prima condizione per l'ulteriore progresso delle regioni meridionali, così come agendo a loro favore, stimolandone e rafforzandone le capacità dinamiche, fornirà nuove possibilità per mantenere ad elevato livello il nostro saggio globale di crescita. </p><p class="paragraph" data-counter="7" id="p-7">Non contrapposizione, quindi, che sarebbe un modo errato di vedere la nostra economia ed un tentativo di perpetuare in essa le strutture dualistiche che l'hanno caratterizzata, ma chiara convinzione che, al di là della rispondenza ad un profondo anelito di maggiore giustizia sociale, nell'impegno per la progressiva eliminazione degli squilibri esistenti nel nostro paese potranno trovarsi nuove occasioni di espansione delle attività produttive, nuove sfide al coraggio e all'abilità imprenditoriale dei nostri operatori economici, nuova tensione morale per sospingere l'azione dei nostri gruppi dirigenti e del paese tutto. L'esigenza di un generale sviluppo del nostro sistema economico come condizione alla soluzione di secolari problemi della nostra società, ci porta a considerare l'altro aspetto che ci è richiamato dall'ampia caratterizzazione internazionale della Fiera del Levante. L'<span about="https://w3id.org/moro/enoam/data/132177/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha chiaramente compreso, sin dagli anni ormai lontani della ricostruzione, che il suo sviluppo non poteva essere concepito che in una prospettiva di apertura delle frontiere economiche che rifiutasse le esperienze autarchiche già subite dal nostro Paese. L'apertura della nostra economia ai mercati mondiali, la accettazione della sfida dell'efficienza e della competitività che essa comportava per il nostro apparato produttivo, hanno trovato ulteriore e specifica conferma nel processo di integrazione europea, del quale il nostro Paese è stato uno dei promotori e nella validità del quale confermiamo la nostra fiducia. Intendiamo con esso dar vita ad una comunità economica libera da artificiose barriere e consapevole che dalla ricerca di sempre più ampi scambi internazionali potrà derivare il più razionale assetto delle strutture produttive di tutti i paesi. </p><p class="paragraph" data-counter="8" id="p-8">La nostra attiva e convinta partecipazione alla vita della <span about="https://w3id.org/moro/enoam/data/132177/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">comunità economica europea</span> deve pertanto essere intesa come partecipazione ad una comunità aperta verso il resto del mondo, con il quale si propone di avviare e sempre più intensificare, ove già esistano, relazioni economiche e scambi commerciali. In particolare desidero qui sottolineare l'importanza che l'<span about="https://w3id.org/moro/enoam/data/132177/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> attribuisce, ai contatti economici e all'instaurarsi di correnti di traffico con i paesi del prossimo e del lontano Oriente, con i paesi dell'<span about="https://w3id.org/moro/enoam/data/132177/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, sia con quelli a noi più vicini, perché situati ai bordi del Mediterraneo, sia con quelli più lontani, con tutti i paesi di nuova indipendenza che nella responsabile autogestione del loro sviluppo sentono in modo particolare la necessità di stretti rapporti con i paesi di più matura economia industriale. </p><p class="paragraph" data-counter="9" id="p-9">L'<span about="https://w3id.org/moro/enoam/data/132177/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è spinta a potenziare queste correnti di traffico non soltanto da considerazioni economiche, dalla necessità di espansione delle sue attività produttive, ma anche dalla profonda convinzione che esse possono rappresentare un efficace contributo alla reciproca conoscenza e pacifica convivenza dei popoli, in un mondo in cui la laboriosità e operosità umana possano dedicarsi ad attività di costruzione e cioè di sviluppo civile, economico e sociale. Questa propensione del nostro sistema economico a proiettarsi verso l'esterno, a cercare maggiori e più razionali integrazioni con i sistemi economici di altri paesi, ha trovato una particolare conferma nell'importanza sempre crescente che il commercio internazionale ha rappresentato sul reddito nazionale italiano in questi ultimi anni; e se ciò, in un primo momento, era essenzialmente legato alla rilevante caduta del mercato interno conseguente alla situazione congiunturale, successivamente ha rappresentato una importante modificazione strutturale della nostra economia che dovrà essere difesa e potenziata. L'avvio del rilevante processo di espansione delle nostre esportazioni è stato reso possibile dalla capacità imprenditiva dei nostri operatori economici che si è applicata alla ricerca di nuovi mercati di sbocco e ad una più razionale organizzazione dei processi produttivi in grado di garantire maggiore concorrenzialità alle nostre produzioni. </p><p class="paragraph" data-counter="10" id="p-10">Riconosciamo i successi ottenuti su questa strada, ma dobbiamo anche manifestare il nostro convincimento che sempre nuovi risultati dovranno essere acquisiti e che non potremo dichiararci soddisfatti di ciò che abbiamo raggiunto senza contemporaneamente proiettare il nostro sguardo su quanto dovremo fare nel futuro, sulla necessità di costantemente adeguare i nostri impianti e la nostra organizzazione produttiva e commerciale alle esigenze sempre crescenti e sempre più pressanti della competitività internazionale. E se in questi anni, stimolati dalle difficoltà congiunturali, nuovi rilevanti margini di competitività si sono potuti trarre da più razionali assetti organizzativi<sup><a href="#curatornote-2" id="curatornote-ref-2">[2]</a></sup>, è evidente che il nostro sistema economico se vuole mantenersi validamente presente sui mercati mondiali, dovrà riavviare con il necessario vigore un processo di investimenti produttivi che consenta la introduzione delle nuove tecnologie e l'espansione delle capacità produttive che appaiano necessarie per chi guardi, con lungimiranza, alle esigenze del nostro sviluppo futuro. Già qualche sintomo di ripresa anche in questo settore degli investimenti produttivi, può essere tratto dagli esami degli indici dell'andamento della produzione industriale; tuttavia esso resta, ancora, il punto più delicato della nostra situazione economica e solo con una decisa ripresa in questo settore, con un ritorno degli investimenti ai livelli indicati nel progetto di programma di sviluppo, potremo dire definitivamente concluse le vicende congiunturali degli anni passati e potremo guardare con la necessaria serenità alle prospettive della nostra economia. </p><p class="paragraph" data-counter="11" id="p-11">Abbiamo davanti a noi ampie possibilità perché il nostro paese è ricco di energie che chiedono di essere utilizzate. E noi possiamo, anzi dobbiamo, tutte utilizzarle, per ottenere quell'elevato saggio di crescita, che solo potrà garantirci, in un'economia moderna e competitiva, la piena occupazione delle forze di lavoro, la progressiva riduzione degli squilibri, le realizzazioni sociali necessarie a dare un volto di maggiore civiltà al nostro Paese. </p><p class="paragraph" data-counter="12" id="p-12">Vogliamo per l'<span about="https://w3id.org/moro/enoam/data/132177/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sviluppo economico e progresso civile. Per questo ci siamo impegnati in un disegno di ampio respiro che dovrà guidare la politica economica e sociale del governo nei prossimi cinque anni e sollecitare il consenso responsabile di tutti i cittadini e di tutti i gruppi sociali sulle grandi scelte del nostro futuro<sup><a href="#curatornote-3" id="curatornote-ref-3">[3]</a></sup>. Con esso potrà ottenersi il razionale coordinamento degli sforzi di tutti, la costante ricerca della migliore e piena utilizzazione delle risorse, la indispensabile indicazione delle mete di maggiore giustizia e più matura civiltà che si prospettano per il nostro Paese. Esso non promette risultati miracolistici o soluzioni fantasiose, chiede impegno ed anche temporanee rinunce o sacrifici, ma dà la sicura ricompensa nel generale progresso, nella fisionomia della giusta società che si può intravvedere in <span about="https://w3id.org/moro/enoam/data/132177/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per un futuro, speriamo, non lontano. </p><p class="paragraph" data-counter="13" id="p-13">Questa Fiera dà mirabile testimonianza di intelligenza, di forza creativa, di spirito di intrapresa, di efficace lavoro, di fede nell'avvenire e nel progresso della nazione. La forte capacità realizzatrice della gente meridionale si cimenta ogni anno in questa prova difficile e ne esce vittoriosa. Certo, debbo fare riferimento alla gente del Mezzogiorno, perché questa esposizione è opera sua, nasce dalla passione, dallo sforzo, dalla volontà tenace di questo popolo. Ma è pur vero che qui mezzogiorno e settentrione si incontrano e l'incontro, reciprocamente utile, interessante e ricercato da una parte e dall'altra, avviene nell'ambiente adatto, costituito da questa Fiera, in una zona del Mezzogiorno operosa e viva in modo esemplare. Sicché la giusta esaltazione dell'ingegno, del lavoro, della nascente capacità imprenditoriale, dell'inventiva della gente meridionale deve accompagnarsi ad un più vasto riconoscimento dello sforzo meritorio e fecondo con il quale l'intero paese nelle diverse regioni, nei diversi settori economici, nelle diverse categorie e funzioni sociali, ha saputo sempre risollevarsi da momenti di depressione, fronteggiare nuove difficoltà, colmare rapidamente i dislivelli, inserirsi civilmente e con dignità tra gli altri popoli d'<span about="https://w3id.org/moro/enoam/data/132177/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e del mondo. Nei prodotti esposti con tanto gusto, nelle allettanti offerte agli operatori economici italiani e stranieri, nella significativa indicazione dei traguardi raggiunti, al servizio della collettività, dai più importanti enti pubblici nazionali, sono racchiusi la passione, l'impegno, la vigorosa volontà, la sofferenza, la speranza di coloro che concorrono alla produzione, rendendo disponibile la ricchezza del Paese, ed in ispecie dei lavoratori. </p><p class="paragraph" data-counter="14" id="p-14">Tutti coloro nei quali la dialettica delle diverse funzioni e la contrapposizione di taluni interessi non escludono la possibilità di ritrovarsi in una sostanziale concordia sociale, che la democrazia rende possibile nella prospettiva, che essa offre, di una continua evoluzione, in un comune interesse, in un comune dovere dal cui adempimento non solo la collettività, ma anche i singoli sono salvaguardati. A questi lavoratori, artefici, in così notevole misura, dobbiamo non solo questo riconoscimento che esprime gratitudine solidarietà, ma anche l'assicurazione e l'impegno che il benessere del Paese e la pace sociale, che noi perseguiamo e che sono fondati nel civismo e nel senso di responsabilità di tutti gli italiani, non costituiscono un impedimento, ma anzi un avviamento alla piena valorizzazione ed alla reale eguaglianza nei diritti e nei poteri dei lavoratori italiani. Un equilibrato sviluppo dell'<span about="https://w3id.org/moro/enoam/data/132177/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, frutto di un coordinamento razionale delle risorse e delle iniziative, non tocca solo il settore economico, ma si estende al più ampio quadro della condizione umana e dei rapporti sociali e politici. Esso riguarda tutti i valori nei quali si esprime la nostra civiltà. Al progresso dell'economia ha da corrispondere dunque, ed in effetti corrisponde ogni giorno di più, il progresso della tecnica, della cultura, della forza creatrice della libera personalità umana, delle risorse dello spirito, della giustizia, della partecipazione effettiva alla vita collettiva, della padronanza che ogni uomo abbia del proprio stato nella società ed in essa del proprio destino. Per il raggiungimento di questa meta non sono solo impegnati i congegni della vita economica ed i complessi meccanismi sociali, ma tutte le energie umane che sono nella comunità nazionale. </p><p class="paragraph" data-counter="15" id="p-15">Abbiamo bisogno quindi di un'alta tensione morale, di un autentico spirito di giustizia e di umanità, del sostegno di ideali in ordine ai quali sono inconcepibili stanchezza e rinuncia. Ebbene noi non siamo né stanchi né rinunciatari, anche se procediamo col passo giusto, con accorto realismo, con la salvaguardia delle condizioni essenziali di ogni progresso che sono l'equilibrio politico e la stabilità democratica. La cooperazione di forze politiche, che abbiamo posto in essere nella consapevolezza del suo valore costruttivo ed insostituibile, la cooperazione che intendiamo continuare e sviluppare in una atmosfera di reciproca comprensione e rispetto con una serenità che non esclude il dibattito, ma solo ne sconsiglia la forzatura polemica, tende appunto a realizzare, ed in atto realizza, equilibrio politico e stabilità democratica. È difficile provare che essi possano essere egualmente o meglio realizzati in altre condizioni. È difficile provare che i rischi dell'estremismo siano oggi meno gravi per la vita economica e politica della nazione e che li possa affrontare a cuor leggero, mettendo in discussione l'attuale assetto politico. È infine difficile provare che, al di fuori di questa cornice e di questa equilibrata, eppure viva, visione della realtà politica italiana, si possa andare più lontano e più in fretta nella ricerca di un più alto livello di benessere, di dignità e di potere. Quel che si è fatto sin qui sulla via della valorizzazione della vita democratica, della garanzia della sua continuità, della giusta ed eguale partecipazione dei cittadini alla vita nazionale non è certo tutto, ma non è neppure poco o nulla. </p><p class="paragraph" data-counter="16" id="p-16">Vogliamo e dobbiamo andare avanti, respingendo la tentazione di una costante irrequietezza come quella di una troppo facile e rinunciataria accettazione della realtà di oggi, come cioè un punto di arrivo. Vogliamo e dobbiamo andare avanti tutti insieme nella solidarietà e nella comune responsabilità. Quanto fino ad oggi abbiamo conseguito è la premessa di una più importante acquisizione domani. Ma questa Fiera è e vuol essere anche un legame tra i popoli. Un legame tradizionale tenuto vivo o fatto rivivere con grande amore, un legame nuovo che si vuole sviluppare con profondo interessamento. Così la Fiera del Levante esprime vecchie e nuove forme di cooperazione internazionale, economica, ma anche in fondo politica, volgendosi verso l'Oriente secondo la sua antica vocazione, ma avendo l'occhio attento all'<span about="https://w3id.org/moro/enoam/data/132177/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, alla quale ci uniscono tanti interessi ed ideali in un vincolo così stretto ed insieme così naturale che nessuna cattiva volontà potrebbe sciogliere. </p><p class="paragraph" data-counter="17" id="p-17">E neppure è chiuso entro questi spazi, pur così vasti, il nostro orizzonte, che ci sospinge in una vocazione universale di amicizia e di rapporto alla quale non fanno da remora, se non le nostre effettive esigenze di sicurezza ed i nostri specifici doveri di solidarietà e di lealtà. Ebbene, in questo ambiente intense relazioni appaiono possibili e feconde. Si manifestano anzi naturali e, vorrei dire, facili. Desideriamo che i nostri scambi si allarghino e si infittiscano; che i nostri rapporti di conoscenza, di simpatia, di collaborazione si approfondiscano. Salutiamo perciò con questo spirito e con viva cordialità gli illustri rappresentanti di tanti Stati e popoli convenuti qui in così gran numero ed affidiamo loro questa volontà e speranza di collaborazione e di pace che sono proprie del popolo e del Governo italiano. </p><p class="paragraph" data-counter="18" id="p-18">E vorrei rilevare, a questo proposito, due cose. La prima è che la vita democratica si sviluppa coerentemente, così sul piano interno come su quello internazionale. È la stessa ragione che attribuisce libertà e dignità e sollecita rispetto così per gli uomini come per i popoli. È la stessa ragione ideale che dal riconoscimento e dal rispetto ritrae l'intesa e la collaborazione. È lo stesso sistema di libertà che assicura, nell'ordine interno come in quello internazionale, non la cristallizzazione ottusa degli interessi e delle posizioni, ma una razionale e pacifica evoluzione che non scuote, ma consolida la compagine dello Stato e la comunità internazionale. È la libertà, ed in essa lo sviluppo come di eguali, il fondamento della concordia e la garanzia della pace sociale e della pace internazionale. Vogliamo ricordarlo, in questo momento ed in questo ambiente, nei quali si esprimono plasticamente e si celebrano l'amicizia e la convergenza degli interessi. E poi, un'altra cosa. L'esperienza di contatto tra diversi popoli, costumi, economie (diversi e, spesso, anche lontani) prefigura e prepara un simile incontro in una ben più vasta estensione e ad un livello tanto più alto, quello che si realizza nel Foro, più pieno di prestigio e più carico di responsabilità, delle <span about="https://w3id.org/moro/enoam/data/132177/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Alla vigilia di una nuova sessione dell'Assemblea generale, che si tiene in presenza di forti tensioni nella politica internazionale e con una somma di gravi problemi interni ed esterni da affrontare, vogliamo riaffermare la nostra fiducia, ed assicurare la nostra collaborazione ed il nostro appoggio all'<span about="https://w3id.org/moro/enoam/data/132177/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, come la sintesi delle collaborazioni che noi prediligiamo e l'istanza più alta di giustizia e di pace nei rapporti tra gli Stati. Il fatto che il mondo sia inquieto e minacciato è una ragione di più per rafforzare, con il concorso volenteroso di tutti, l'autorità morale delle <span about="https://w3id.org/moro/enoam/data/132177/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Sappiamo bene che questo non è uno strumento perfetto né per la sua estensione né per i suoi poteri. </p><p class="paragraph" data-counter="19" id="p-19">Sappiamo bene che l'<span about="https://w3id.org/moro/enoam/data/132177/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> non è onnipotente. Ed abbiamo sufficiente realismo per comprendere che la politica internazionale è fondata ancora in larga misura su equilibri di potenza, che essa conosce confronti, che debbono essere valutati con attenzione e responsabilità, diretti ad evitare che siffatti equilibri, e la pace precaria che su essi riposa, siano travolti. Questa visione realistica, ma non cinica e senza speranza, della situazione internazionale rende equanime il nostro giudizio e ci convince, del resto, che se l'<span about="https://w3id.org/moro/enoam/data/132177/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, con le supreme ragioni di unità che esprime, non è onnipotente, è tuttavia operatrice di pace e tutti dobbiamo, senza illusioni, ma anche senza rinuncia, fare operare per una saggia evoluzione dei rapporti e per la pace del mondo. Ed è raffrontando a questi ideali il nostro sforzo di coerenza, di sviluppo, di giustizia che si esprime in questa Fiera, questo nostro sforzo modesto per un verso, ma per altro imponente e meritorio, che io a nome del Governo, e con l'animo pieno di speranza e di augurio, dichiaro aperta la XXX Fiera del Levante. </p><ol id="curatorNotes"><li about="https://w3id.org/moro/enoam/data/132177/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Vittorio Triggiani, quinto presidente della Fiera del Levante, carica alla quale fu nominato nel 1964. <a href="#curatornote-ref-1">↑</a></li><li about="https://w3id.org/moro/enoam/data/132177/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento al riassetto organizzativo è evidentemente anche all’ondata di licenziamenti tra il 1963, anno in cui si può considerare l’economia italiana entrare in un regime di pieno impiego, e il 1966. Si tratta di un processo che, come nota tra le righe lo stesso Moro, consente all’impresa italiana di recuperare i tassi di produttività prerecessione, che erano stati minati, tra le altre cose, dai rialzi salariali degli anni 1960-1963, senza fare un massiccio ricorso a investimenti. <a href="#curatornote-ref-2">↑</a></li><li about="https://w3id.org/moro/enoam/data/132177/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla programmazione, ovvero al Piano Pieraccini che, nonostante si riferisse al “programma economico di sviluppo per gli anni 1965-1969”, sarebbe stato approvato soltanto nel luglio 1967, oltre due anni dopo la sua approvazione come disegno di legge da parte del Consiglio dei ministri del governo Moro II. <a href="#curatornote-ref-3">↑</a></li></ol></body></html>