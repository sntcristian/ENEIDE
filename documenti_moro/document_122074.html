<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.074" name="dcterms.relation"/><meta content="10.48678/unibo/aldomoro1.2.2.074" name="dcterms.identifier"/><meta content="Moro, Aldo, [Sull’equiparazione dei diplomi degli Istituti superiori di Magistero], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.074." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sull’equiparazione dei diplomi degli Istituti superiori di Magistero]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sull’equiparazione dei diplomi degli Istituti superiori di Magistero]</h1><p class="paragraph" data-counter="1" id="p-1">La presente<sup><a href="#curatornote-1" id="curatornote-ref-1">[1]</a></sup> proposta di legge tende ad equiparare il diploma conseguito nei corsi quadriennali degli Istituti superiori di magistero anteriormente all’istituzione della Facoltà di magistero, alla laurea richiesta come titolo di ammissione ai concorsi a posto di presidi e direttori di istituti o scuole d’istruzione media. L’equiparazione si giustifica considerando che la laurea della facoltà di magistero riproduce nella sostanza il diploma di secondo grado così come analogo è il corso di studi per conseguire questi titoli. Subentrata la Facoltà al magistero all’antico Istituto superiore sembra opportuno di rivalutare il vecchio titolo ai fini indicati dalla presente proposta di legge, che si raccomanda pertanto alla approvazione dei colleghi. </p><p>Proposta di legge</p><p>Articolo unico.</p><p class="paragraph" data-counter="2" id="p-2">Il diploma conseguito nei corsi quadriennali degli Istituti superiori di magistero anteriormente all’istituzione della Facoltà di magistero, è considerato equipollente alla laurea ai fini dell’ammissione ai concorsi a posti di preside e direttore di istituti o scuole d’istruzione media per i quali sia richiesto, a norma dell’articolo 1 del decreto 21 aprile 1947, n. 629, il possesso della laurea.</p><ol id="curatorNotes"><li about="https://w3id.org/moro/enoam/data/122074/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro presenta la propria proposta di legge. <a href="#curatornote-ref-1">↑</a></li></ol></body></html>