<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.034" name="dcterms.relation"/><meta content="10.48678/unibo/aldomoro1.1.0.034" name="dcterms.identifier"/><meta content="Moro, Aldo, Convegno d’Arte, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.034." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Convegno d’Arte</title>
<div id="mentionMeta"><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/gioventu-cattolica-italiana" typeof="foaf:Organization"/><meta about="https://w3id.org/moro/enoam/data/gioventu-cattolica-italiana" content="Gioventù Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Convegno d’Arte</h1><p class="paragraph" data-counter="1" id="p-1">Per i giorni, 19, 20 e 21 di aprile è indetto in <span about="https://w3id.org/moro/enoam/data/110034/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> il VI Convegno d’Arte, organizzato quest’anno in fraterna affettuosa collaborazione con gli amici della <span about="https://w3id.org/moro/enoam/data/110034/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/gioventu-cattolica-italiana" typeof="deo:Reference">Gioventù di Azione Cattolica</span>. Vi sono invitati i nostri studenti di scuole superiori d’arte e quanti, fra i nostri organizzati, si interessano di problemi artistici. Il Convegno sarà caratterizzato, come tutte le nostre adunanze, dallo spirito di fraternità determinato dai comuni ideali di vita e dal comune lavoro per la ricerca di una verità che si vuole conquistare insieme; anche qui la preghiera darà il tono alle nostre giornate.</p><p class="paragraph" data-counter="2" id="p-2">Anche questo Convegno specializzato infine, come i normali Convegni di Zona, il cui ricordo è vivo tuttora in noi, lascerà in coloro che vi avranno partecipato un desiderio profondo di bene, un senso più vivo di fraternità per i compagni con i quali si sarà vissuti insieme, in piena unione degli spiriti, nei giorni dei lavori.</p><p>***</p><p class="paragraph" data-counter="3" id="p-3">L’importanza del Convegno d’Arte, che s’inserisce armonicamente nel complesso lavoro culturale della <span about="https://w3id.org/moro/enoam/data/110034/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, è evidente. Innanzi tutto esso ha una funzione in certo senso analoga a quella che assume il normale studio di facoltà per tutta la <span about="https://w3id.org/moro/enoam/data/110034/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, in quanto vi si compie una valutazione dal punto di vista cristiano di problemi d’arte che sono per i nostri artisti quelli che riguardano la loro quotidiana attività professionale. Inoltre, quel che più vale, un artista formato nel nostro ambiente sa che la sua vita non è fatta a compartimenti separati, nei quali si possano comodamente collocare, senza comunicazione fra loro, aspetti della personalità e corrispondenti estrinsecazioni di attività; egli sente invece che la personalità del cristiano è qualche cosa che investe tutta la vita, determinando sviluppi coerenti, in ogni forma di attività, ai principî informatori della personalità stessa. Ora è appunto il Convegno a far sentire la necessità di creare questa armonia e questa unità di vita. Sì ché, ben più importante che il suo contributo specifico alla valutazione dal punto di vista cristiano di alcuni problemi, è l’apporto che esso dà a questa formazione della personalità dell’artista cristiano, che sarà reso così più sensibile all’esigenza di affermare valori religiosi nell’attività quotidiana.</p><p>***</p><p class="paragraph" data-counter="4" id="p-4">Ma la funzione del Convegno non si esaurisce qui: è significativo che vi siano invitate persone che artisti non sono. Vuol dire che esso serve un po’ per tutti noi, proprio perché l’arte è patrimonio della nostra vita spirituale: aspetto rilevante della realtà umana con una sua possibilità di azione efficace per la formazione della personalità dell’uomo, con una sua importantissima funzione espressiva di un mondo culturale che la ha tra i suoi elementi costitutivi più importanti. E poiché nulla di quello che contribuisce a formare la personalità dell’uomo, che è uomo religioso, ci lascia indifferente; e poiché nessuna espressione di cultura è, dal punto di vista religioso, senza rilievo, se la cultura è il complesso dei valori spirituali affermati in una società che ha un significato e un fine religioso, è ben naturale che noi ci si occupi d’arte. La quale poi, occorre appena notarlo in queste rapide note, è importante elemento della vita liturgica ed ha un suo significato in relazione al complesso della vita religiosa, contribuendo di per sé a stabilire un rapporto tra l’uomo e il suo Dio.</p><p>***</p><p class="paragraph" data-counter="5" id="p-5">Per tutte queste ragioni al Convegno d’Arte, che tratta quest’anno un tema di viva attualità, «L’ispirazione religiosa nell’arte moderna», si volge in questo momento l’attenzione di tutta la <span about="https://w3id.org/moro/enoam/data/110034/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>. Nell’imminenza dell’apertura dei lavori siamo tutti impegnati a prepararlo e accompagnarlo con la nostra adesione spirituale, con la nostra preghiera, con il nostro pieno interessamento, come una manifestazione che ha importanza per tutta la vita della <span about="https://w3id.org/moro/enoam/data/110034/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>.</p><p>ALDO MORO</p></body></html>