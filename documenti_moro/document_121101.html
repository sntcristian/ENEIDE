<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.101" name="dcterms.relation"/><meta content="10.48678/unibo/aldomoro1.2.1.101" name="dcterms.identifier"/><meta content="Moro, Aldo, [La Magistratura], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.101." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La Magistratura]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/magistratura-italiana" typeof="foaf:Organization"/><meta about="https://w3id.org/moro/enoam/data/magistratura-italiana" content="Magistratura italiana" property="rdfs:label"/><meta about="https://w3id.org/moro/enoam/data/magistratura-italiana" property="owl:sameAs" resource="http://www.wikidata.org/entity/Q6303109"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La Magistratura]</h1><p class="paragraph" data-counter="1" id="p-1">[L’onorevole Moro] Dichiara<sup><a href="#curatornote-1" id="curatornote-ref-1">[1]</a></sup> di aver proposto l’emendamento non per sminuire il significato politico della proposta fatta circa l’istituzione della giuria, ma con l’intento di realizzare una maggior correttezza tecnica evitando una dichiarazione di carattere generale che, ove fosse colta, non andrebbe inserita, a suo avviso, in questa parte della Costituzione, ma nell’altra che riguarda i diritti dei cittadini.</p><p class="paragraph" data-counter="2" id="p-2">Nel proporre il suo emendamento, è stato mosso dall’intenzione di realizzare una sintonizzazione fra l’organo giudicante e la coscienza popolare. Ritiene comunque che il suo emendamento possa essere coordinato con quello proposto dall’onorevole <span about="https://w3id.org/moro/enoam/data/121101/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="3" id="p-3">[L’onorevole Moro] A conferma<sup><a href="#curatornote-3" id="curatornote-ref-3">[3]</a></sup> dell’onestà delle intenzioni che lo avevano mosso nel porre il suo emendamento, il quale non mirava a respingere la sostanza dell’articolo, e ritenendo che i giudici popolari possano rispondere ad una esigenza democratica, dichiara che voterà a favore.</p><p class="paragraph" data-counter="4" id="p-4">Per una ragione umana e politica, domanda poi che sia esaminata l’opportunità di spostare la disposizione in modo che essa figuri nella prima parte della costituzione.</p><p class="paragraph" data-counter="5" id="p-5">[L’onorevole Moro] Si dichiara<sup><a href="#curatornote-4" id="curatornote-ref-4">[4]</a></sup> contrario all’emendamento soppressivo dell’onorevole <span about="https://w3id.org/moro/enoam/data/121101/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="6" id="p-6">Rileva che è stato detto ampiamente, in tutte le sedi, che bisogna garantire la libertà di pensiero dei magistrati sul piano politico. Indubbiamente il diritto di voto che si riconosce ai magistrati e il diritto di eleggibilità che ad essi si assicura, servono in parte a garantire questa libertà di pensiero sul piano politico. Ma è necessaria una limitazione per quanto riguarda l’appartenenza ai partiti politici. Si tratta di un sacrificio, ma il sacrificio è giustificato perché sia garantita la libertà dei cittadini, verso i quali i magistrati, per la loro stessa funzione, hanno obblighi diversi da tutti gli altri. È un sacrificio che ritorna ad incremento della dignità dei magistrati e a maggior garanzia della loro funzione. Ritiene che i magistrati debbano essere non soltanto superiori ad ogni parzialità, ma anche ad ogni sospetto di parzialità e crede che questa estraneità formale dalla lotta politica conferisca una maggiore dignità alla <span about="https://w3id.org/moro/enoam/data/121101/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/magistratura-italiana" typeof="deo:Reference">Magistratura</span>, cosicché il magistrato possa obbedire veramente soltanto all’imperativo della propria coscienza.</p><ol id="curatorNotes"><li about="https://w3id.org/moro/enoam/data/121101/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene, proponendo un proprio emendamento, nel dibattito sull’articolo elaborato dalla seconda sottocommissione: «Il popolo partecipa direttamente all’amministrazione della giustizia, mediante l’istituto della giuria, nei processi di Corte d’Assise». <a href="#curatornote-ref-1">↑</a></li><li about="https://w3id.org/moro/enoam/data/121101/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121101/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per chiarire le ragioni del suo emendamento (non approvato) e per dichiarare di votare a favore dell’articolo.  <a href="#curatornote-ref-3">↑</a></li><li about="https://w3id.org/moro/enoam/data/121101/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sull’emendamento presentato dall’onorevole Ferdinando Targetti mirante a mettere in discussione il divieto di iscrizione a partiti politici e ad associazioni segrete, riservato ai magistrati. <a href="#curatornote-ref-4">↑</a></li><li about="https://w3id.org/moro/enoam/data/121101/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente per il gruppo socialista. Si veda la voce del DBI, a firma Alessandro Affortunati, vol. 95, 2019.  <a href="#curatornote-ref-5">↑</a></li></ol></body></html>