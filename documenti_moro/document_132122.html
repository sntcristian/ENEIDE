<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.122" name="dcterms.relation"/><meta content="10.48678/unibo/aldomoro1.3.2.122" name="dcterms.identifier"/><meta content="Moro, Aldo, [Intervista a «L'Espresso» con Eugenio Scalfari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.122." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Intervista a «L’Espresso» con Eugenio Scalfari</title>
<div id="mentionMeta"><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/giuseppe-trabucchi" typeof="foaf:Person"/><meta about="https://w3id.org/moro/enoam/data/giuseppe-trabucchi" content="Giuseppe Trabucchi" property="rdfs:label"/><meta about="https://w3id.org/moro/enoam/data/giuseppe-trabucchi" property="owl:sameAs" resource="http://www.wikidata.org/entity/Q18704080"/><meta about="https://w3id.org/moro/enoam/data/giuseppe-trabucchi" content="Trabucchi, Giuseppe" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giovanni-giolitti" typeof="foaf:Person"/><meta about="https://w3id.org/moro/enoam/data/giovanni-giolitti" content="Giovanni Giolitti" property="rdfs:label"/><meta about="https://w3id.org/moro/enoam/data/giovanni-giolitti" property="owl:sameAs" resource="http://www.wikidata.org/entity/Q297190"/><meta about="https://w3id.org/moro/enoam/data/giovanni-giolitti" content="giovanni-giolitti" property="wdt:P1986"/><meta about="https://w3id.org/moro/enoam/data/giovanni-giolitti" content="Giolitti, Giovanni" property="skos:prefLabel"/><meta about="https://w3id.org/moro/enoam/data/agostino-depretis" typeof="foaf:Person"/><meta about="https://w3id.org/moro/enoam/data/agostino-depretis" content="Agostino Depretis" property="rdfs:label"/><meta about="https://w3id.org/moro/enoam/data/agostino-depretis" property="owl:sameAs" resource="http://www.wikidata.org/entity/Q356711"/><meta about="https://w3id.org/moro/enoam/data/agostino-depretis" content="agostino-depretis" property="wdt:P1986"/><meta about="https://w3id.org/moro/enoam/data/agostino-depretis" content="Depretis, Agostino" property="skos:prefLabel"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/georges-bernanos" typeof="foaf:Person"/><meta about="https://w3id.org/moro/enoam/data/georges-bernanos" content="Georges Bernanos" property="rdfs:label"/><meta about="https://w3id.org/moro/enoam/data/georges-bernanos" property="owl:sameAs" resource="http://www.wikidata.org/entity/Q315072"/><meta about="https://w3id.org/moro/enoam/data/georges-bernanos" content="Bernanos, Georges" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/fiuggi" typeof="dcterms:Location"/><meta about="https://w3id.org/moro/enoam/data/fiuggi" content="Fiuggi" property="rdfs:label"/><meta about="https://w3id.org/moro/enoam/data/fiuggi" property="owl:sameAs" resource="http://www.wikidata.org/entity/Q116840"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Intervista a «L’Espresso» con Eugenio Scalfari</h1><p class="paragraph" data-counter="1" id="p-1">Roma. La stanza è la stessa nella quale tre anni fa m’incontrati con <span about="https://w3id.org/moro/enoam/data/132122/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, allora presidente del primo governo di centro-sinistra. Stesso arredamento, stesse poltrone rococò con lo schienale dorato, stesse porte dipinte. Ma le carte sulla scrivania (un particolare che mi colpisce subito) sono molte di più, una vera mareggiata di fascicoli, di appunti scritti con una calligrafia fine e fitta, di lettere con vistosi protocolli ministeriali, di bozze di disegni di legge e di resoconti parlamentari. Il piano del tavolo ne è completamente sommerso.</p><p class="paragraph" data-counter="2" id="p-2">Anche l’uomo che sta seduto dietro la scrivania è molto diverso da quello di tre anni fa. Quello era rapido nei movimenti e mobilissimo nell’espressione del volto, degli occhi e del sorriso; dopo pochi minuti che eri con lui venivi inevitabilmente coinvolto in un’atmosfera vagamente complice, come se ad un certo punto del discorso il personaggio ufficiale cedesse il posto ad un vecchio amico in vena di confidenze segrete e d’improvvisi abbandoni. Quest’altro invece è circospetto, sorvegliatissimo nel gesto e nelle parole. Mai un’impennata nella voce, mai una sorpresa. Ascolta con gentilezza le obiezioni del suo interlocutore, le esamina con calma, le gira, le rigira, le soppesa, spesso mostra d’apprezzarne il valore, ma non le lascia andare fino a quando ha dimostrato che esse contengono solo qualche mezza verità, e che la verità intera è altrove. Conosce esattamente le parti di tutti gli altri comprimari che insieme con lui agiscono nella vita politica nazionale. Talvolta il guaio di chi conosce troppo bene le parti degli altri è di non recitare la propria con sufficiente personalità, perché chi troppo comprende finisce per scapitarne nell’intensità dell’azione. Ed è proprio da quest’osservazione forse un po’ insolente che ha inizio il nostro colloquio.</p><p class="paragraph" data-counter="3" id="p-3">Aldo Moro ascolta, fissandomi le mani appoggiate sul mare di carte del suo tavolo di lavoro. Non è né sorpreso né risentito quando gli dico che, secondo me, un Presidente del Consiglio dovrebbe lavorare meno alle minuzie e incarnare invece più incisivamente di fronte alla pubblica opinione il suo ruolo di leader politico, di capo del governo e della maggioranza. “Lei ha ragione” mi risponde “ma sbaglierebbe se pensasse che questo è un problema mio individuale. Non lo è. Riguarda l’intera classe politica italiana, e non solo quella che sta al governo ma anche quella che sta all’opposizione. Vede, io credo nei partiti, penso che siano uno degli strumenti essenziali d’un regime democratico, ma questo non m’impedisce di vedere che i partiti hanno bisogno d’una profonda trasformazione per adattarsi alla nuova società che sta nascendo anche in Italia. Un paese con trenta milioni di elettori ha bisogno d’avere dinanzi a sé uno schieramento politico semplice, nel quale ciascun partito rappresenti alcune idee elementari, alcune aspirazioni di fondo, e le materializzi in programmi e proposte comprensibili da tutti. I partiti italiani in generale soffrono del fatto d’essere costellazioni eccessivamente articolate, se non addirittura polverizzate. Entro certi limiti questo è il segno d’una vita democratica all’interno dei partiti. Ma ci sono anche degli effetti negativi. Per esempio quello di disperdere una quantità immensa di tempo e di energie in un’opera continua e sfibrante di mediazione tra tesi, non solo diverse, ma spesso opposte, e tra i diversi gruppi; e poi l’altro d’allontanare pericolosamente l’opinione pubblica dai partiti. Se la discussione si trasforma in sottigliezza accademica, se i dissensi interni diventano permanenti e totali, allora la vita dei partiti si fa sclerotica e i loro mezzi di comunicazione col paese s’indeboliscono pericolosamente».</p><p class="paragraph" data-counter="4" id="p-4">Mi sembra di capire che il presidente sia abbastanza preoccupato di questa crisi dei partiti, ch’è ormai un dato di fatto non soltanto italiano. La situazione italiana anzi, in un certo senso, è migliore di quella di altri paesi. Da noi, nonostante un certo disagio della pubblica opinione, non ci sono scadenze drammatiche, né uomini e forze eversive capaci di mettere in pericolo la democrazia. L’immagine della IV repubblica francese non ha niente a che fare con l’Italia di oggi. “Ragione di più” commenta Moro “per affrontare il problema. Il tempo per farlo lo abbiamo, ma sarebbe un errore gravissimo sciuparlo inutilmente”.</p><p class="paragraph" data-counter="5" id="p-5">Domando al presidente del Consiglio se il tema della crisi dei partiti sia in qualche modo collegato con quello della crisi dello Stato, della quale s’è tanto parlato in questi mesi. Il Comitato di ministri che fu costituito dopo il caso <span about="https://w3id.org/moro/enoam/data/132122/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giuseppe-trabucchi" typeof="deo:Reference">Trabucchi</span><sup><a href="#curatornote-1" id="curatornote-ref-1">[1]</a></sup> per studiare quali riforme dovessero esser fatte nella pubblica amministrazione, ha concluso i suoi lavori? Con quali risultati? È giusto che i funzionari pubblici siano sottoposti ai rigori della magistratura e gli uomini politici ne vadano invece esenti? Non è proprio da questa constatazione che nasce il malessere dell’opinione pubblica e non è da questa stessa constatazione che trae alimento la crescente aggressività della magistratura nei confronti della classe politica?</p><p class="paragraph" data-counter="6" id="p-6">Le domande sono molte e molto delicate. Probabilmente esse contengono tutti i nodi dell’attuale situazione politica. Quelli più grossi almeno. Il presidente mi guarda fisso negli occhi e risponde: “certamente vi è il problema d’ispirare ad un maggiore rigore la vita pubblica come quella privata. Non lo disconosco e credo debba essere affrontato. Ma bisogna avere il senso delle proporzioni per quanto riguarda questo fenomeno. Mi consente una domanda. Lei crede che la classe politica italiana sia disonesta?”.</p><p class="paragraph" data-counter="7" id="p-7">“È difficile dare un giudizio in generale” rispondo. “ci sono uomini onesti e uomini disonesti, come dappertutto”.</p><p class="paragraph" data-counter="8" id="p-8">“Le ho fatto una domanda. Penso che lei sia un uomo di buona fede. Lei giudica la classe politica italiana corrotta?”.</p><p>“No, nonostante tutto credo di no”.</p><p class="paragraph" data-counter="9" id="p-9">“Appunto. Io sto al governo da quindici anni, ho presieduto il gruppo parlamentare del mio partito, sono stato varie volte ministro, sono stato per cinque anni segretario della <span about="https://w3id.org/moro/enoam/data/132122/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> ed ora da due anni presidente del Consiglio. Posso dirle con sicura coscienza che la nostra classe politica è profondamente onesta. Ci possono essere alcuni casi marginali, ma di importanza assai limitata. Nel complesso la fibra è buona e non merita la sfiducia del paese”.</p><p class="paragraph" data-counter="10" id="p-10">Eppure la sfiducia c’è e cresce. Si può farne carico unicamente al qualunquismo degli italiani? O ci sono anche responsabilità della classe politica, e quali? Ricordo a Moro il caso <span about="https://w3id.org/moro/enoam/data/132122/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giuseppe-trabucchi" typeof="deo:Reference">Trabucchi</span>. Non sarebbe stato meglio per tutti se la Corte costituzionale avesse potuto giudicare l’ex ministro delle Finanze in un pubblico processo dal quale, se innocente, <span about="https://w3id.org/moro/enoam/data/132122/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/giuseppe-trabucchi" typeof="deo:Reference">Trabucchi</span> avrebbe potuto uscire a testa alta? In fondo non si trattava di consegnarlo al boia, ma al suo giudice naturale. Ecco una delle ragioni della sfiducia. La gente non tollera le immunità dei politici, ne soffre come d’un torto personale, d’un privilegio ingiusto che giustifica e alimenta i più gravi sospetti.</p><p class="paragraph" data-counter="11" id="p-11">“Privilegi?”. Moro è rimasto colpito da questa parola. “Lei pensa veramente che gli uomini di governo godano in Italia di qualche privilegio?”. Rispondo di sì, francamente. “Non lo creda” dice Moro. “La gente pensa che noi abbiamo un’autorità immensa, che possiamo fare e disfare tutto, e per di più impunemente. Una parola del presidente del Consiglio, una firma d’un ministro e tutto è risolto, qualunque affare lecito o illecito può diventare una realtà. Come se noi disponessimo d’una bacchetta magica e potessimo usarla come ci pare. Questo pensa la gente. E invece non è vero niente. Lei m’ha chiesto prima cosa penso della crisi dello Stato. Ecco cosa penso: che il potere esecutivo, o meglio la classe politica che è al vertice del potere esecutivo, ha limitate possibilità d’intervento e di comando.</p><p class="paragraph" data-counter="12" id="p-12">Questo è proprio del regime democratico, il quale è un complesso di autonomie istituzionali, territoriali, professionali che si compongono in unità con uno sforzo che solo in modesta misura può essere sospinto e favorito dai pubblici poteri. Quando poi questa esperienza non sia sorretta da una solida tradizione e da un profondo senso civico, il lavoro di sintesi è ancora più faticoso e di esito incerto. Naturalmente, proprio per queste caratteristiche, il sistema democratico è così alto e nobile, tanto più umano di altre forme di ordinamento politico. Ma certo in una democrazia, come la nostra, non ancora del tutto matura e stabile, lo Stato manca sovente d’una sua volontà unitaria e comunque non ha i mezzi per esprimerla tempestivamente.</p><p class="paragraph" data-counter="13" id="p-13">Vi sarà certo qualche abuso, naturalmente, ma in complesso credo che la nostra crisi sia piuttosto nel senso che manca un’azione rapida ed efficace, quale l’avanzata evoluzione della nostra società richiede per ragioni psicologiche oltre che per il fatto che ad un certo modo di essere della società deve corrispondere un certo meccanismo politico ed amministrativo. Non abbiamo ancora saputo e potuto trovare questa uguaglianza di ritmo, questa sintonia. Mi comprenda. Non abbiamo sufficienti poteri, perché essendo, e volendo essere, dei democratici, la sintesi politica, che condizione la nostra iniziativa, è lenta e difficile. Certe reazioni dell’opinione pubblica a taluni episodi, a talune incrostazioni, che pur possono essere lamentate, non aiutano a risolvere questo problema di fondo, a trovare il ritmo giustamente veloce. Talvolta crea scompiglio ed aggravano la situazione. È giusto certo parlare dello Stato e chiedere allo Stato una volontà vigorosa, una politica incisiva. Ma bisognerebbe andare più in là e cogliere l’altra faccia del potere dello Stato, quel complesso di organismi, di gruppi, di persone nei quali il potere concretamente si incarna e si articola. Non si tratta di automi. È ben comprensibile che si prospettino qui interessi, ideali, particolari vedute. Il potere come comando è condizionato dal potere come concreta istituzione e dagli uomini che la esprimono.</p><p class="paragraph" data-counter="14" id="p-14">Non si ha idea delle energie che i ministri impiegano per trovare un raccordo con gli organi, dentro e fuori della propria amministrazione, che concorrono a fare operare lo Stato. Questo sforzo è naturale come quello, del resto, rivolto a risolvere conflitti ed a soddisfare richieste. Non me ne stupisco certamente, ma vorrei richiamare l’attenzione sull’impegno e sul tempo che questo modo di agire richiede. Così l’attività governativa risultata ripiegata su se stessa, o se si vuole introflessa. Ma questo è solo un aspetto. Ce n’è un altro sul quale spesso si richiama l’attenzione. Guardi qua…”-</p><p class="paragraph" data-counter="15" id="p-15">Il presidente fa un ampio gesto con la mano indicandomi le carte sparse sulla sua scrivania. “Guardi qua! Un ministro dovrebbe dare le direttive della politica del suo dicastero. Invece s’immagina che egli legga tutto, s’accorga di tutto, firmi tutto.</p><p class="paragraph" data-counter="16" id="p-16">Credo che ci occuperemo presto anche di queste cose, fissando meglio competenze di tutti coloro che costituiscono e fanno vivere la Pubblica Amministrazione, fermo sempre il potere d’indirizzo politico del ministro e la sua possibilità d’iniziativa, della quale assume la responsabilità personale, in ogni aspetto, dell’attività amministrativa. Poi vi sono i temi dei controlli, delle responsabilità, del libero coordinamento dei poteri dello Stato, del saggio uso della discrezionalità amministrativa, dell’imperio della legge ed altri, dei quali spero di potermi occupare presto, promuovendo un opportuno dibattito, quando il lavoro dell’apposito comitato dei ministri sarà completamente esaurito”.</p><p class="paragraph" data-counter="17" id="p-17">Osservo che tuttavia, in vent’anni di governo democristiano, non s’è visto finora un solo ministro o sottosegretario o uomo politico in genere che abbia pagato né per colpe altrui, né per colpe proprie, anche in quei casi in cui c’erano tutti i motivi per ritenere che quelle colpe esistessero. Ma il presidente del Consiglio è di parere diverso. In sostanza egli pensa, per quanto ho capito, che, se esistessero effettive responsabilità per violazione della legge, se vi fossero veri abusi di potere, le garanzie, previste dalla Costituzione e per la salvaguardia della libertà dei parlamentari ed a difesa dei Governi contro attacchi avventati con finalità politiche, non potrebbero essere invocate per coprirli.</p><p class="paragraph" data-counter="18" id="p-18">Mentre Moro parla m’accorgo che è leggermente dimagrito e questo gli dà un’aria più giovane degli anni che ha. Quest’uomo da sei anni è diventato il rompicapo dei suoi amici, dei suoi avversari e dei commentatori politici. È un progressista che cerca di tirarsi appresso il grosso delle forze moderate del suo partito? O è, al contrario, un conservatore illuminato che cerca dei contrappesi a sinistra? Ha per modello <span about="https://w3id.org/moro/enoam/data/132122/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/giovanni-giolitti" typeof="deo:Reference">Giovanni Giolitti</span> o <span about="https://w3id.org/moro/enoam/data/132122/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/agostino-depretis" typeof="deo:Reference">Agostino Depretis</span>? Sono state formulate a questo proposito le tesi più disparate, ciascuna delle quali ha avuto ed ha a proprio sostegno una dovizia d’argomenti. Ricordo che una volta, parlando di lui nel corso di una conversazione privata, <span about="https://w3id.org/moro/enoam/data/132122/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> mi disse: “Moro è come la fanteria, arriva per ultimo, ma quando ha occupato una posizione si può star tranquilli che non l’abbandona più”. E si riferiva non alle posizioni di potere, ma a quelle politiche. La storia del centro-sinistra è la conferma lampante di questo giudizio. Il congresso di <span about="https://w3id.org/moro/enoam/data/132122/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> della <span about="https://w3id.org/moro/enoam/data/132122/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, nel novembre 1959, fu vinto da Moro e dai dorotei su una piattaforma politica che contrastava o quanto meno allontanava nel tempo l’incontro con i socialisti, sostenuto invece fin da allora con molta vivacità da <span about="https://w3id.org/moro/enoam/data/132122/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> e dalla sinistra democristiana. C’è chi dice, e credo che sia vero, che Moro pensava fin d’allora alla nuova maggioranza coi socialisti, ma aveva bisogno di tempo per portarsi dietro tutto il partito.</p><p class="paragraph" data-counter="19" id="p-19">Da questo punto di vista il suo capolavoro fu il congresso di <span about="https://w3id.org/moro/enoam/data/132122/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> del 1962<sup><a href="#curatornote-2" id="curatornote-ref-2">[2]</a></sup>. Mi ricordo il discorso col quale dimostrò ai mille delegati democristiani venuti da tutta Italia che ormai non c’era altro da fare che chiamare Nenni nella maggioranza. Solo così, dopo l’umiliazione del 1960<sup><a href="#curatornote-3" id="curatornote-ref-3">[3]</a></sup>, la <span about="https://w3id.org/moro/enoam/data/132122/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> avrebbe ritrovato slancio e freschezza e avrebbe potuto aprire un dialogo serio con la sinistra italiana. Il discorso durò sette ore e cominciò in tono dimesso, quasi notarile. Poi, pian piano, prese quota. La platea del Teatro Comunale sapeva che il segretario del partito si sarebbe pronunciato a favore del centro-sinistra; l’evoluzione della <span about="https://w3id.org/moro/enoam/data/132122/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, tra il 1959 e il 1962, era stata condotta a termine con sapiente gradualità. Ma nessuno s’aspettava di scoprire un Moro così ardente, così impegnato nella difesa della nuova formula, così sbilanciato a sinistra da scavalcare perfino <span about="https://w3id.org/moro/enoam/data/132122/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>. Alla quarta ora del discorso era esausto e chiese di proseguire anziché in piedi sulla tribuna, seduto al banco della presidenza. La richiesta fu accolta da un’ovazione della sala poiché tutti capirono a quale sforzo fisico si fosse sottoposto un uomo che s’era assunto il compito di portare l’intera <span about="https://w3id.org/moro/enoam/data/132122/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> all’appuntamento coi socialisti.</p><p class="paragraph" data-counter="20" id="p-20">Certo, a tre anni di distanza da allora, la formula s’è alquanto logorata e molte delle speranze sorte a <span about="https://w3id.org/moro/enoam/data/132122/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> sono andate disperse. Credo che il presidente lo sappia, ma comunque penso che sia giusto dirglielo esplicitamente, e infatti glielo dico.</p><p class="paragraph" data-counter="21" id="p-21">“Certo la strada è difficile” dice Moro. “La crisi economica ha reso molto più complicati tutti i problemi<sup><a href="#curatornote-4" id="curatornote-ref-4">[4]</a></sup>. Ma c’è stato anche un aspetto positivo. Bisogna pensare che il <span about="https://w3id.org/moro/enoam/data/132122/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> è stato per settanta anni un partito d’opposizione. Venire al governo in un momento così difficile gli ha imposto senza dubbio una prova dura, ma anche maturato le sue capacità di governo più in fretta”. Ricordo al Presidente una frase di <span about="https://w3id.org/moro/enoam/data/132122/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/georges-bernanos" typeof="deo:Reference">Bernanos</span><sup><a href="#curatornote-5" id="curatornote-ref-5">[5]</a></sup> a proposito della Chiesa, che a mio parere può benissimo applicarsi anche alla <span about="https://w3id.org/moro/enoam/data/132122/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, sempre pronta ad accogliere tra le sue braccia il figliol prodigo che arriva alla casa del padre, a condizione però che sia il figliol prodigo a fornire il vitello grasso da sacrificare per la festa. Non è stato questo il destino dei socialisti?</p><p class="paragraph" data-counter="22" id="p-22">Moro non risponde, o meglio risponde indirettamente con una frase simile a quella che mi sentii dire da Pietro Nenni nel nostro colloquio di mezz’agosto a <span about="https://w3id.org/moro/enoam/data/132122/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/fiuggi" typeof="deo:Reference">Fiuggi</span>: “Forse i partiti della maggioranza avrebbero anche altre alternative se pensassero ciascuno al proprio egoistico interesse di parte; ma è il paese che non ha altre e migliori alternative”.</p><p class="paragraph" data-counter="23" id="p-23">“Ecco una frase” ribatto “che non piace alla gente. Dichiarare che non ci sono alternative equivale ad autoproclamarsi indispensabili. In un paese che ha dato tante prove di alacrità, nessuno è disposto a credere che un gruppo di uomini e una formula politica siano indispensabili. Guai se non ci fosse un modo per sostituirli senza per questo uscire dalla normalità democratica”.</p><p class="paragraph" data-counter="24" id="p-24">“Può darsi che lei abbia ragione. Comunque quando dico questo non lo dico affatto con orgoglio. Sarei anch’io molto più sereno e, mi creda, lo sarebbe anche la <span about="https://w3id.org/moro/enoam/data/132122/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, se esistesse la possibilità di un’alternativa democratica alla formula attuale. Ciò significherebbe che l’area democratica s’è allargata in modo soddisfacente, così da consentire un alterno gioco tra maggioranza ed opposizione. A questo, prima o poi, si dovrà arrivare. Ma ne siamo ancora lontani. Pensi ad una crisi di governo fatta oggi. Che succederebbe?”.</p><p class="paragraph" data-counter="25" id="p-25">“Forse” azzardo “la <span about="https://w3id.org/moro/enoam/data/132122/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> farebbe un governo coi liberali o comunque appoggiato dai liberali. Forse <span about="https://w3id.org/moro/enoam/data/132122/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span> potrebbe presiederlo. Personalmente è una soluzione che non mi piace affatto, ma, almeno in teoria, sarebbe un’alternativa”.</p><p class="paragraph" data-counter="26" id="p-26">“Lei dimentica quanto sia avanzata nei partiti della maggioranza la sensazione di essere impegnati a costituire un equilibrio politico in Italia ad un più alto livello e cioè con una più larga base di consenso democratico, più esattamente di consenso popolare. Ci sono le prospettive della unificazione socialista che non riguarda comodità di partito, ma temi politici di fondo. Non credo davvero che esista un’altra maggioranza”.</p><p class="paragraph" data-counter="27" id="p-27">“Si possono sciogliere le Camere e fare le elezioni”.</p><p class="paragraph" data-counter="28" id="p-28">“E con quali risultati? Io non saprei dire ora, se la consultazione elettorale introdurrebbe elementi di novità nella situazione. Ne dubito e temo che si farebbe un passo verso il radicalizzarsi della lotta politica, cioè esattamente il contrario di ciò che da anni ci proponiamo. Naturalmente a nessun partito si chiede di rinnegare se stesso. Ma non mi pare si sia al punto che i partiti della maggioranza rischino di perdere la propria anima”.</p><p class="paragraph" data-counter="29" id="p-29">E Moro continua a parlare dei programmi e delle riforme in corso, della necessità che siano portati a termine e tradotti in leggi, perché il centro-sinistra non deve essere considerato un incidente passeggero della storia italiana, ma deve lasciare un’impronta duratura e positiva sulla società.</p><p class="paragraph" data-counter="30" id="p-30">Il colloquio, che ho qui ricostruito, è terminato. Moro ha espresso le sue idee con parole semplici, piane, senza nessuno di quei lunghi e tortuosi giri di frase che tante volte gli sono stati rimproverati come segni di una natura contorta e d’una volontà incerta.</p><p class="paragraph" data-counter="31" id="p-31">“Perché non parla sempre così?” gli chiedo. “Credo che sarebbe molto utile, credo che la gente capirebbe e molte cose diventerebbero più facili”.</p><p class="paragraph" data-counter="32" id="p-32">“Ha ragione. Mi proverò, ma non sono sicuro di riuscirci”.</p><ol id="curatorNotes"><li about="https://w3id.org/moro/enoam/data/132122/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giuseppe Trabucchi, ministro delle Finanze durante i governi Fanfani III e IV (1960-1963), era stato accusato di aver preso delle tangenti, in qualità di ministro, per concedere delle licenze irregolari a delle imprese importatrici di tabacco. Il 20 luglio 1965 il Parlamento in seduta comune nega il rinvio in giudizio dell’ex ministro. <a href="#curatornote-ref-1">↑</a></li><li about="https://w3id.org/moro/enoam/data/132122/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del Congresso della Dc che diede di fatto il via al centrosinistra.  <a href="#curatornote-ref-2">↑</a></li><li about="https://w3id.org/moro/enoam/data/132122/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al governo Tambroni, nella cui maggioranza vi era l’Msi. A partire da Genova, le proteste di piazza dell’estate del 1960 portano il governo a dimettersi, aprendo così la strada al Fanfani III, un governo monocolore Dc che ottiene l’astensione dei socialisti. <a href="#curatornote-ref-3">↑</a></li><li about="https://w3id.org/moro/enoam/data/132122/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla congiuntura del 1963-1964. <a href="#curatornote-ref-4">↑</a></li><li about="https://w3id.org/moro/enoam/data/132122/v1/curatornote-5" class="" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> <a href="#curatornote-ref-5">↑</a></li></ol></body></html>