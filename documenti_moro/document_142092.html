<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.092" name="dcterms.relation"/><meta content="10.48678/unibo/aldomoro1.4.2.092" name="dcterms.identifier"/><meta content="Moro, Aldo, [Messaggio per il convegno “la Dc al servizio delle comunità locali”], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.092." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Messaggio per il convegno “laDcal servizio delle comunità locali”]</title>
<div id="mentionMeta">
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/bari" typeof="dcterms:Location"/>
<meta about="https://w3id.org/moro/enoam/data/bari" content="Bari " property="rdfs:label"/>
<meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Messaggio per il convegno “la
 
  Dc
 
 al servizio delle comunità locali”]
</h1><p class="paragraph" data-counter="1" id="p-1">
 Nell’impossibilità di partecipare personalmente ai lavori del Convegno, invio a Voi Dirigenti e, per vostro tramite, a tutti gli iscritti, simpatizzanti ed elettori della
 <span about="https://w3id.org/moro/enoam/data/142092/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 in terra di
 <span about="https://w3id.org/moro/enoam/data/142092/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/bari" typeof="deo:Reference">
  Bari
 </span>
 che incontrerete nel corso della campagna elettorale, il mio cordiale beneaugurante saluto, espressione di amicizia e solidarietà, quali è naturale si manifestino in un rapporto che dura da tanti anni.
</p><p class="paragraph" data-counter="2" id="p-2">
 E tanto più mi sento vicino a voi, ritraendo dalla vostra comprensione conforto ed aiuto, ora che ho la responsabilità della guida del Governo in un momento tanto difficile e grave per l’
 <span about="https://w3id.org/moro/enoam/data/142092/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Dobbiamo tutti insieme compiere un decisivo sforzo per salvaguardare le istituzioni democratiche, combattendo il disordine e la violenza; per promuovere, sempre più intensamente, quei valori di libertà e di giustizia dai quali, soli, derivano la pace civile, l’elevazione sociale, il progresso economico e politico; per garantire al nostro Paese presenza dignitosa ed efficace sulla scena internazionale.
</p><p class="paragraph" data-counter="3" id="p-3">
 È uno sforzo che è richiesto a tutti, ma che, in particolare, impegna il nostro Partito, per la sua posizione e le sue responsabilità, per la funzione che ha assolto e deve continuare ad assolvere, affinando gli strumenti di conoscenza e di interpretazione della realtà, di presenza e di intervento, di mediazione e di sintesi di esigenze e di posizioni diverse in una valutazione unitaria degli interessi della comunità nazionale.
</p><p class="paragraph" data-counter="4" id="p-4">
 Vi auguro perciò che dal Convegno scaturiscano indicazioni atte a rendere sempre più penetrante ed incisiva la nostra azione nel Paese e nel Governo della Nazione a tutti i livelli.
</p></body></html>