<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.186" name="dcterms.relation"/><meta content="10.48678/unibo/aldomoro1.3.2.186" name="dcterms.identifier"/><meta content="Moro, Aldo, [Discorso tenuto alla Camera di commercio di Bari per la premiazione della fedeltà al lavoro e del progresso economico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.186." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto alla Camera di commercio diBariper la premiazione della fedeltà al lavoro e del progresso economico</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/baldassare-guzzardo" typeof="foaf:Person"/><meta about="https://w3id.org/moro/enoam/data/baldassare-guzzardo" content="Baldassare Guzzardo" property="rdfs:label"/><meta about="https://w3id.org/moro/enoam/data/baldassare-guzzardo" content="Guzzardo, Baldassare" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto alla Camera di commercio di Bari per la premiazione della fedeltà al lavoro e del progresso economico </h1><p class="paragraph" data-counter="1" id="p-1">Vorrei dire poche parole, con molta semplicità. Questa cerimonia è così suggestiva anche perché si svolge in questa magnifica sala delle contrattazioni della Camera di Commercio di <span about="https://w3id.org/moro/enoam/data/132186/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, la quale dimostra quanto fu lungimirante la visione dei nostri padri quando presagirono lo sviluppo di questa città e di questa regione e costruirono questa sede che è adatta anche oggi; è segno della capacità della gente barese di anticipare il futuro e dimostra la sua fiducia nell’avvenire. Quella fiducia che sorresse i nostri padri, sorregge oggi noi che guardiamo con sicura speranza all’avvenire dei nostri figli, all’ulteriore sviluppo economico, sociale, umano di questa provincia.</p><p class="paragraph" data-counter="2" id="p-2">Debbo rilevare le espressioni fervide con le quali il Presidente della Camera di Commercio<sup><a href="#curatornote-1" id="curatornote-ref-1">[1]</a></sup> ha contrassegnato l’attuale momento di sviluppo. Egli non ha nascosto – come non l’ha nascosto l’amico <span about="https://w3id.org/moro/enoam/data/132186/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/baldassare-guzzardo" typeof="deo:Reference">Guzzardo</span><sup><a href="#curatornote-2" id="curatornote-ref-2">[2]</a></sup> -, che vi sono dei problemi, dei grandi problemi che debbono essere risolti. Molti dei quali avviati a soluzioni, sono ormai nella fase di realizzazione.</p><p class="paragraph" data-counter="3" id="p-3">Vi sono dei grandi problemi che caratterizzano questa fase di svolta della nostra storia e della storia del Mezzogiorno, ma accanto a questi problemi, alle richieste, alle naturali sollecitazioni alle quali voi potete immaginare con quale animo, con quale solidarietà io corrisponda, vi è la constatazione di quello che è stato fatto sinora alla luce di questa tradizione di intraprendenza e di lavoro della nostra gente, e che rende <span about="https://w3id.org/moro/enoam/data/132186/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> – mi sia consentito di dirlo – una delle città più fervide e in più chiara evoluzione in tutto il nostro paese. Questo me lo son sentito dire da tanti, non solo in <span about="https://w3id.org/moro/enoam/data/132186/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ma anche all’estero, e quindi mi piacere ricordarlo qui per il compiacimento di tutti voi, cari amici, che siete, voi soprattutto lavoratori anziani, gli artefici di questa nuova, ricca storia della nostra città.</p><p class="paragraph" data-counter="4" id="p-4">Vorrei dire poi un’altra cosa. È stata chiamata questa la giornata della solidarietà, della concordia, della esaltazione del lavoro in tutte le sue espressioni: esaltazione della produzione, della quale è motore insostituibile l’imprenditore. Anche io desidero sottolineare questa concordia e questa solidarietà, le quali non escludono evidentemente che vi sia qualche volta una contrapposizione di interessi. Basti dire che anche lo Stato, come datore di lavoro, è sovente in corretta polemica con i suoi dipendenti, il che vuol dire che la realtà economica è così complessa che giustifica che vi siano contrapposizioni di interessi attraverso le quali si giunge poi al punto di equilibrio. Ma questa dialettica delle diverse posizioni non toglie che nella sostanza si giunga ad un punto di vista comune; che imprenditori e lavoratori abbiano la sensazione viva della loro sorte comune, perché essi sono di una stessa famiglia nell’ambito della produzione e sono di una stessa grande famiglia nazionale.</p><p class="paragraph" data-counter="5" id="p-5">C’è la solidarietà nella produzione, la solidarietà nel perseguimento degli interessi superiori dello sviluppo della ricchezza per la gusta distribuzione della ricchezza; e c’è la solidarietà più vasta, quella di tutta la nazione conosce, deve conoscere le tensioni della vita democratica, quindi deve conoscere la lotta politica e anche le contrapposizioni di interesse, ma non viene se non trovi ad un certo momento, e non trovi ogni giorno, la radice di unità sulla quale è soltanto fondata la nostra fortuna. E questo noi vogliamo sottolinearlo in questo momento mentre si presentano a noi, stanno per venire a noi per il giusto premio alla loro fatica, imprenditori e lavoratori.</p><p class="paragraph" data-counter="6" id="p-6">La vita democratica è una vita nella quale vengono sempre più esaltati e riconosciuti tutti i valori umani. Questo vogliamo dire quando valorizziamo la democrazia,, e quando ci sforziamo di renderla sempre più ampia e più profonda: più viva. Vogliamo cioè che nessuno dei valori umani sia dimenticato, vogliamo che nessuno dei valori umani rimanga al margine della vita nazionale.</p><p class="paragraph" data-counter="7" id="p-7">Ecco qual è il senso della odierna esaltazione del lavoro, di quel fattore umano del quale parlava l’amico <span about="https://w3id.org/moro/enoam/data/132186/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/baldassare-guzzardo" typeof="deo:Reference">Guzzardo</span>. E questo è il ritrovamento del significato del valore che ha ogni uomo come membro di una società, di una comunità, come esponente di una comunità politica, come dignitoso elemento nella vita produttiva del paese.</p><p class="paragraph" data-counter="8" id="p-8">Quindi ci rivolgiamo a imprenditori e lavoratori con pari cordialità, ma nessuno si stupirà se in questo momento in modo particolare guardiamo ai lavoratori come a coloro che più tardi hanno raggiunto la consapevolezza della loro piena dignità dei loro diritti, della loro partecipazione dominante nella vita del nostro paese. E quindi questa è una festa di famiglia alla quale io sono lieto di partecipare. Mi sento molto dentro nella vita di questa città, di questa provincia e sento che avete fatto bene a chiamarmi a partecipare a questa celebrazione. Ve ne ringrazio. </p><p class="paragraph" data-counter="9" id="p-9">Mi auguro che questo spirito di solidarietà, di profondo accordo tra ni assicuri il progresso della nostra provincia e del nostro paese, progresso che non può essere soltanto economico se non è allo stesso tempo anche sociale e spirituale. Ecco perché in questa giornata abbiamo considerato tanti aspetti della nostra vita cittadina e provinciale, proprio per sottolineare la complessità dei problemi e la complessità delle mete che insieme vogliamo raggiungere. </p><ol id="curatorNotes"><li about="https://w3id.org/moro/enoam/data/132186/v1/curatornote-1" class="" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di Vincenzo Lagioia. <a href="#curatornote-ref-1">↑</a></li><li about="https://w3id.org/moro/enoam/data/132186/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Baldassare Guzzardo, presidente della commissione assegnatrice dei premi. <a href="#curatornote-ref-2">↑</a></li></ol></body></html>