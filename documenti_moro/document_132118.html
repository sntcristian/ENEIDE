<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.118" name="dcterms.relation"/><meta content="10.48678/unibo/aldomoro1.3.2.118" name="dcterms.identifier"/><meta content="Moro, Aldo, [Discorso tenuto al Campidoglio per la XI assemblea dell'Associazione del Trattato Atlantico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.118." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al Campidoglio per la XI assemblea dell'Associazione del Trattato Atlantico</title>
<div id="mentionMeta"><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Alleanza atlantica" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/filadelfia" typeof="dcterms:Location"/><meta about="https://w3id.org/moro/enoam/data/filadelfia" content="Filadelfia" property="rdfs:label"/><meta about="https://w3id.org/moro/enoam/data/filadelfia" property="owl:sameAs" resource="http://www.wikidata.org/entity/Q1345"/><meta about="https://w3id.org/moro/enoam/data/john-fitzgerald-kennedy" typeof="foaf:Person"/><meta about="https://w3id.org/moro/enoam/data/john-fitzgerald-kennedy" content="John Fitzgerald Kennedy" property="rdfs:label"/><meta about="https://w3id.org/moro/enoam/data/john-fitzgerald-kennedy" property="owl:sameAs" resource="http://www.wikidata.org/entity/Q9696"/><meta about="https://w3id.org/moro/enoam/data/john-fitzgerald-kennedy" content="Kennedy, John, Fitzgerald" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Campidoglio per la XI assemblea dell'Associazione del Trattato Atlantico </h1><p class="paragraph" data-counter="1" id="p-1">Sono particolarmente lieto di dare oggi il benvenuto a un così eletto gruppo di congressisti in rappresentanza dei Paesi che formano l'<span about="https://w3id.org/moro/enoam/data/132118/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span> convenuti a questa XI Assemblea dell'Associazione del Trattato atlantico; e di dar loro il benvenuto in questa città e su questo colle che, riassumendo in sé oltre due millenni della nostra storia<sup><a href="#curatornote-1" id="curatornote-ref-1">[1]</a></sup>, richiamano alla memoria un patrimonio spirituale che ci è in gran parte comune. Anche a nome del Governo che ho l'onore di presiedere desidero perciò esprimervi la viva soddisfazione che provo inaugurando questa assemblea. L'Associazione di cui siete membri è un'importante iniziativa nell'ambito dell'<span about="https://w3id.org/moro/enoam/data/132118/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> e le sue riunioni annuali costituiscono una preziosa occasione per mettere in luce il significato sociale e culturale della comunità di popoli che ne sta alla base. Si delinea così una caratteristica essenziale del vincolo che ci unisce. Si tratta infatti di un'unione libera tra popoli desiderosi di valorizzare le loro affinità di cultura e di tradizione, nell'intento di dare una solida difesa ai loro confini ed al loro modo di vita. </p><p class="paragraph" data-counter="2" id="p-2">Va riconosciuta dunque la fondamentale importanza che nei Paesi democratici hanno tutte le associazioni, come la vostra, nate spontaneamente e di carattere "non ufficiale", le quali tendono a fiancheggiare l'opera dei governi ed a svolgere opera di chiarimento e di approfondimento di fronte all'opinione pubblica. Vana sarebbe l'azione dello Stato per il conseguimento dei fini propri della nostra alleanza, se essa non fosse sostenuta dal consenso popolare che è appunto compito degli ambienti sociali più qualificati e più aperti alla comprensione dei problemi della politica estera di promuovere e di consolidare. Occasioni come quelle offerte dalla vostra assemblea sono poi particolarmente gradite a chi ha responsabilità governativa, perché gli consentono di prendere contatto con esponenti di diversi ambienti e di valutare le loro opinioni, ciò che è essenziale per chiunque operi in regime democratico. Nei dibattiti che oggi hanno inizio - e che noi seguiremo con il più attento interesse - sono certo che verranno affrontati numerosi problemi attinenti alla struttura, alla vita ed agli obiettivi politici della <span about="https://w3id.org/moro/enoam/data/132118/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/nato" typeof="deo:Reference">NATO</span>. Se me lo permettete, vorrei indicare alcune delle nostre idee in questa materia. </p><p class="paragraph" data-counter="3" id="p-3">La <span about="https://w3id.org/moro/enoam/data/132118/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/nato" typeof="deo:Reference">NATO</span> ha ormai 16 anni: parlando da un punto di vista storico, la possiamo considerare un'alleanza già consolidata, entrata cioè nel quadro della vita internazionale contemporanea. Sussiste tuttavia il pericolo, comune del resto a tutte le costruzioni umane, che il decorso del tempo e l'attenuarsi dei primitivi stimoli facciano perdere di vista gli elementi essenziali, le ragioni di fondo che sono alla base della nostra associazione. Per questa ragione è opportuno ricordare che l'<span about="https://w3id.org/moro/enoam/data/132118/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span> è sorta e si è sviluppata come un'unione di popoli che hanno inteso difendere, in un difficile momento storico, la propria libertà e la propria indipendenza. Negli anni travagliati di questo dopoguerra essa ha assolto i suoi compiti istituzionali, garantendo il pacifico sviluppo dei nostri Paesi e contribuendo al mantenimento della pace anche nel resto del mondo. È quindi superfluo insistere sulla constatazione che l'appartenenza alla <span about="https://w3id.org/moro/enoam/data/132118/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/nato" typeof="deo:Reference">NATO</span> e l'aspirazione alla pace sono per noi due aspetti di una stessa realtà. Giova tuttavia ricordare che il principio dell'auto-tutela è espressamente sancito e salvaguardato dalla Carta delle <span about="https://w3id.org/moro/enoam/data/132118/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>: partecipando all'<span about="https://w3id.org/moro/enoam/data/132118/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span> noi intendiamo appunto esercitare concretamente questo nostro diritto irrinunciabile che non potrebbe essere garantito isolatamente nell'età in cui viviamo. </p><p class="paragraph" data-counter="4" id="p-4">Né possono essere trascurati i fattori ideali, legati alla nostra tradizione e comune esperienza, che animano e ravvivano il vincolo di interdipendenza che abbiamo consapevolmente stretto tra noi. La vostra Associazione, col porre l'accento su questi aspetti caratterizzanti, compie uno sforzo meritorio nella giusta direzione. Ci troviamo qui uniti in un momento della vita internazionale che non può non destare preoccupazione<sup><a href="#curatornote-2" id="curatornote-ref-2">[2]</a></sup> e che impone a ciascuno di offrire un contributo utile e responsabile nelle vicende che il mondo si trova ad affrontare. L'essere noi membri di un'alleanza di carattere strettamente difensivo ci pone nella più favorevole condizione per poter valutare, in modo obiettivo, le responsabilità che i popoli hanno per la salvaguardia della pace nel mondo. L'epoca nella quale viviamo è epoca di profonde trasformazioni. Appunto perché siamo consci di questa realtà cerchiamo, nell'impostazione e nell'attuazione della nostra politica, di comprendere e di valutare, nella loro esatta portata, tutti i complessi elementi che emergono nell'attuale scena internazionale. Non abbiamo mai considerato, noi atlantici, la nostra politica come una politica di immobilità, chiusa in gretti schemi di interessi particolari. Abbiamo ispirato certo la nostra azione alla difesa costante dei valori sociali, economici e politici che fanno parte del grande patrimonio di una società cristiana, civile, democratica. Abbiamo certo guardato i problemi più strettamente connessi alla nostra difesa militare, con tutta la serietà che essi richiedono. Ma non abbiamo mai mancato ai doveri di rispetto verso tutti i popoli sui quali si fonda la comunità internazionale né concepito gli interessi dell'<span about="https://w3id.org/moro/enoam/data/132118/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> come incompatibili con accordi suscettibili di andare incontro, con la salvaguardia dei nostri interessi, a legittime aspirazioni altrui. Ciò che abbiamo quindi sempre sostenuto - e che confermiamo anche in questa occasione - è che i problemi mondiali possono trovare soluzione attraverso mezzi pacifici e abbiamo egualmente sostenuto - e sosteniamo - che la stessa società internazionale, di fronte alle immani minacce che l'angustiano, ha strumenti capaci di facilitare ed incoraggiare queste pacifiche soluzioni, nel rispetto dei doveri e dei diritti di ciascuno. È in questo spirito, che deve agire, e agisce, la consultazione fra i membri dell'<span about="https://w3id.org/moro/enoam/data/132118/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span>. In questa consultazione - è appena necessario che io lo menzioni - la nostra attenzione investe ormai il piano mondiale nel quale hanno particolare rilievo i problemi dei popoli del Terzo mondo, chiamati a svolgere, nelle attuali condizioni, una funzione importante sull'arena internazionale. Dell'ansia di questi popoli, della necessità di risolvere i loro problemi, noi, membri di questa Comunità atlantica, siamo perfettamente consci. Sappiamo che anche essi si rendono conto che il loro libero sviluppo democratico è stato tutelato e continuerà ad esserlo dall'equilibrio internazionale realizzato anche in forza della nostra alleanza. </p><p class="paragraph" data-counter="5" id="p-5">È chiaro in questo contesto come il fatto che noi apparteniamo all'<span about="https://w3id.org/moro/enoam/data/132118/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span> e la desideriamo forte e vitale, sia coerente con la nostra politica a favore del disarmo. Noi occidentali non potremmo certamente adoperarci con tanta lealtà e sincerità per il raggiungimento di un'intesa in questo campo, se non partissimo da posizioni che garantiscono la nostra sicurezza e ci pongono al riparo da pericolose incognite. È l'equilibrio delle forze che condiziona la distensione; così come è la distensione che, a sua volta, può e deve offrire possibilità concrete di trovare una soluzione ai problemi che travagliano l'umanità. Come Presidente del Consiglio italiano consentitemi di dirvi che noi siamo particolarmente lieti del contributo che ci è stato possibile fornire nelle discussioni sul disarmo e che, come ci siamo impegnati nel passato, così intendiamo impegnarci nell'avvenire in questo nobile compito. È dei giorni scorsi la presentazione alla Conferenza dei 18<sup><a href="#curatornote-3" id="curatornote-ref-3">[3]</a></sup> - a quella conferenza di cui abbiamo sollecitato la ripresa con una grande speranza di un progetto italiano di moratoria atomica destinata a ridurre il pericolo della disseminazione nucleare e, ad un tempo, ad incoraggiare i Paesi nucleari, perché essi facciano progressi sulla strada del disarmo. Contiamo che questa proposta venga ampiamente discussa sotto la presidenza, il che ci onora, del ministro degli Esteri italiano, on. <span about="https://w3id.org/moro/enoam/data/132118/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, alle <span about="https://w3id.org/moro/enoam/data/132118/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> nel corso dell'Assemblea testé apertasi e che essa trovi, nella sede societaria, quei consensi che essa ha già ricevuto da parte di tanti Paesi. Nel concreto evolversi della situazione internazionale noi, membri dell'<span about="https://w3id.org/moro/enoam/data/132118/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span>, ci rendiamo anche perfettamente conto della necessità che questa, attraverso un normale processo di consultazioni, si adegui alle nuove necessità secondo le forme e nella misura più corrispondente alle circostanze attuali. </p><p class="paragraph" data-counter="6" id="p-6">Pensiamo che il problema sia molto vasto e sia connesso con gli sviluppi stessi della vita internazionale: lo spostamento, almeno formale, dei termini in cui taluni contrasti si pongono; l'evoluzione prodottasi nel campo nucleare che impone a tutti - ai Paesi nucleari e non nucleari - una più attenta valutazione di taluni rapporti internazionali e suggerisce l'opportunità di perfezionare le strutture dell'<span about="https://w3id.org/moro/enoam/data/132118/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> sia nei suoi aspetti di cooperazione istituzionale, sia nel sistema di consultazione politica. Non pensiamo che l'<span about="https://w3id.org/moro/enoam/data/132118/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> infici l'indipendenza nazionale dei singoli membri. Mi sia permesso di dire che noi ci sentiamo tanto più indipendenti, in quanto abbiamo conseguito, nella pace, la sicurezza e la possibilità di trattare da pari a pari con tutti i Paesi del mondo. Gli stessi sviluppi della politica estera italiana ci mostrano come questa sensazione sia esatta e come nel mondo di oggi il prestigio dei popoli non è più in funzione di schemi ispirati a concezioni puramente nazionalistiche, bensì dell'apporto concreto di idee e di opere che essi danno alla cooperazione e alla convivenza internazionale nelle sue forme varie ed articolate. Né sentiamo disagio per l'integrazione. Al contrario giudichiamo che la storia di oggi insegni come sia necessaria proprio questa integrazione, per creare le condizioni di stabilità indispensabili acciocché un paese possa salvaguardare la propria indipendenza, perseguire la pace nella sicurezza, realizzare una forza comune e controllata al riparo da ogni imprudenza. Si tratta della constatazione di un dato di fatto, in aderenza all' evoluzione dei tempi: nel mondo dei grandi spazi e delle incommisurabili possibilità di sviluppo economico e sociale, nessun paese, sia nel campo politico, sia in quello economico, sia in quello militare, è più in grado di fare assegnamento soltanto sulle proprie forze. Ciò mi porta ad accennare all'Europa. Questa Europa così come noi la vediamo è parte integrante, in un equilibrio di dignità e di responsabilità, della nostra visione atlantica. </p><p class="paragraph" data-counter="7" id="p-7">Essa è oggi certamente in difficoltà. Ma gli obiettivi che noi ci siamo proposti e le speranze che vi abbiamo investito rimangono inalterati. Siamo convinti, qualunque possa essere l'incertezza dell'ora presente, che l'idea dell'Europa - di un'Europa libera, unita e aperta verso il mondo - è troppo forte nell'intuizione dei governi e nell'animo dei popoli perché essa possa tramontare. La saldezza della nostra convinzione non potrà non aiutarci a superare le attuali contingenze. Nel suo memorabile discorso di <span about="https://w3id.org/moro/enoam/data/132118/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/filadelfia" typeof="deo:Reference">Filadelfia</span> il compianto presidente <span about="https://w3id.org/moro/enoam/data/132118/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/john-fitzgerald-kennedy" typeof="deo:Reference">Kennedy</span> indicò giustamente l'esigenza di una "partnership" euro-americana tra eguali come l'obiettivo finale verso il quale l'<span about="https://w3id.org/moro/enoam/data/132118/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> avrebbe dovuto orientarsi<sup><a href="#curatornote-4" id="curatornote-ref-4">[4]</a></sup>: noi condividiamo questa visione politica e ci auguriamo che una prossima ripresa del processo di unificazione europea possa favorire la sua realizzazione concreta. </p><p class="paragraph" data-counter="8" id="p-8">Desidero avvalermi di questa circostanza per rinnovare il sereno impegno del mio Paese di proseguire con piena lealtà e con ferma determinazione sulla via che insieme intraprendemmo 16 anni fa. Sicuro che voi condividete con me la valutazione delle responsabilità che spettano a paesi che vogliano essere all'avanguardia del progresso morale e civile, desidero esprimervi, anche a nome del Governo e del popolo italiano, l'augurio fervido per il successo dei lavori che state per iniziare e che, ne sono certo contribuiranno a favorire lo sviluppo della nostra comune alleanza verso gli obiettivi di civiltà e di pace che si trovano al termine del nostro cammino. </p><ol id="curatorNotes"><li about="https://w3id.org/moro/enoam/data/132118/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del Campidoglio, centro del potere civile e religioso della Roma antica. <a href="#curatornote-ref-1">↑</a></li><li about="https://w3id.org/moro/enoam/data/132118/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al conflitto del Vietnam. <a href="#curatornote-ref-2">↑</a></li><li about="https://w3id.org/moro/enoam/data/132118/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del Comitato dei Diciotto, creato a Ginevra il 13 dicembre 1962, sotto la presidenza di Stati Uniti e Unione Sovietica con l’obiettivo di governare il disarmo.  <a href="#curatornote-ref-3">↑</a></li><li about="https://w3id.org/moro/enoam/data/132118/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’intervento tenuto a Philadelphia il 4 luglio del 1962 dall’allora presidente statunitense John Fitzgerald Kennedy. Giocando con la coincidenza dell’Independence Day del 4 luglio, il «Bulletin from the European Community» avrebbe introdotto il discorso di Kennedy con il titolo <em>Declaration of Interdependence.</em> <a href="#curatornote-ref-4">↑</a></li></ol></body></html>