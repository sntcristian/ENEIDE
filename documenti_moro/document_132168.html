<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.168" name="dcterms.relation"/><meta content="10.48678/unibo/aldomoro1.3.2.168" name="dcterms.identifier"/><meta content="Moro, Aldo, [Intervista per la «Domenica del Corriere»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.168." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Intervista per la «Domenica del Corriere»</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/john-fitzgerald-kennedy" typeof="foaf:Person"/><meta about="https://w3id.org/moro/enoam/data/john-fitzgerald-kennedy" content="John Fitzgerald Kennedy" property="rdfs:label"/><meta about="https://w3id.org/moro/enoam/data/john-fitzgerald-kennedy" property="owl:sameAs" resource="http://www.wikidata.org/entity/Q9696"/><meta about="https://w3id.org/moro/enoam/data/john-fitzgerald-kennedy" content="Kennedy, John, Fitzgerald" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="ONU" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Nato" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="URSS" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Intervista per la «Domenica del Corriere» </h1><p class="paragraph" data-counter="1" id="p-1"><strong>Domanda: A vent’anni dall’avvento della Repubblica italiana qual è, on. Presidente, a suo giudizio l’aspetto più significante di questo periodo di storia nazionale?</strong></p><p class="paragraph" data-counter="2" id="p-2"><em>Risposta</em>: Mi pare che esso sia il progressivo consolidamento delle istituzioni democratiche, l’apprezzamento per i valori di libertà, lo svilupparsi di un costume di civile tolleranza. Non ignoro naturalmente che vi sono, di quando in quando, deplorevoli episodi di violenza e che lo Stato ed i cittadini debbono vigilare sempre, perché il sistema democratico, ormai entrato nella coscienza pubblica, non sia messo in discussione dalla prepotenza di singoli o di gruppi. Tuttavia, in complesso, si può dire che vi è stata una maturazione democratica del popolo italiano e che essa ha accompagnato (ed, evidentemente, contribuito a determinare) una grande trasformazione sociale caratterizzata da un crescente e più diffuso benessere, ma maggiore cultura, da una più vivace iniziativa in ogni campo, da un sempre più vasto riconoscimento della dignità umana. La nostra società, grazie allo Stato democratico, è dunque ora in una fase avanzata di evoluzione e ciò contribuisce a rendere più sicuro e più largamente accettato lo Stato democratico. Non ci si può stupire perciò che siano crescenti i difensori e diminuiti gli oppositori dello Stato democratico; quelli che hanno fiducia nello Stato e nella libertà di fronte a coloro che sono ostili allo Stato e lo ritengono incapace di realizzare la giustizia e di risolvere i problemi sociali.</p><p class="paragraph" data-counter="3" id="p-3">A questo punto dell’evoluzione si colloca la politica di centro-sinistra che esprime appunto queste possibilità ed esigenze. Essa vuole condurre avanti, con un accresciuto impegno di varie forze politiche, l’evoluzione sociale del nostro Paese nella libertà.</p><p class="paragraph" data-counter="4" id="p-4"><strong>Domanda: Passando ai temi economici più sintetizzati il punto di vista del Governo sul reale stato della nostra economia? Siamo, cioè, usciti o no dalla fase congiunturale? Quali prospettive, ed a quali condizioni, si dischiudono davanti a noi?</strong></p><p class="paragraph" data-counter="5" id="p-5"><em>Risposta</em>: L’attuale quadro dell’economia italiana – quale è presentato dagli indicatori statistici e dalle indagini pubblicati negli ultimi mesi del 1965 e in questi primi mesi del 1966 – consente di esprimere un giudizio sostanzialmente positivo sulla evoluzione della congiuntura fino ad oggi e di formulare previsioni sull’ulteriore sviluppo del nostro sistema economico.</p><p class="paragraph" data-counter="6" id="p-6">In un primo momento (seconda metà del 1965) si è avuta una graduale ripresa, nella stabilità monetaria, del sistema produttivo, che aveva trovato rispondenza in una consistente domanda estera, con l’effetto di un decisivo miglioramento della bilancia dei pagamenti e quindi della consistenza delle riserve ufficiali del nostro Paese.</p><p class="paragraph" data-counter="7" id="p-7">In seguito, e cioè in questi ultimi mesi, si è poi manifestato un ulteriore importante sintomo di ripresa: una graduale evoluzione della domanda interna la quale ha prodotto un sensibile sviluppo della produzione industriale (l’indice calcolato dall’Istat nel mese di marzo ha segnato un aumento dell’11,7% rispetto a quello del febbraio e dell’11,7% rispetto a quello del marzo 1965) e di conseguenza una ripresa – in via di consolidamento – degli investimenti nei settori produttivi.</p><p class="paragraph" data-counter="8" id="p-8">Tale ripresa ha interessato, più o meno nettamente, quasi tutti i settori, ad eccezione di quello edilizio nel quale non si avvertono ancora sintomi certi di risveglio, anche se si deve rilevare che dai dati relativi al gennaio 1966 viene denunciato un aumento del 34,4%, rispetto a quelli dello stesso periodo del 1965, nel numero dei progetti di costruzione di abitazione presentati nei Comuni superiori a 20mila abitanti. </p><p class="paragraph" data-counter="9" id="p-9">Nel settore agricolo continua il processo di ammodernamento delle strutture e di razionalizzazione delle colture, favorito dalle disposizioni legislative già adottate dal Parlamento (piano verde n.1, riforme contrattuali, superdecreto<sup><a href="#curatornote-1" id="curatornote-ref-1">[1]</a></sup>, istituzione degli Enti di sviluppo e dell’A.I.M.A.<sup><a class="" href="#curatornote-2" id="curatornote-ref-2">[2]</a></sup>), cui faranno seguito i provvedimenti in corso di esame al Parlamento (piano verde n. 2 ed altri).</p><p class="paragraph" data-counter="10" id="p-10">È anche opportuno rilevare che la descritta graduale ripresa dello sviluppo economico si sta producendo senza apprezzabili tensioni nel sistema dei prezzi.</p><p class="paragraph" data-counter="11" id="p-11">In conclusione si può affermare che il nostro sistema economico sta uscendo dalla crisi congiunturale, per riprendere il cammino interrotto verso nuovi obiettivi di sviluppo la cui realizzazione verrà facilitata da una politica di programmazione.</p><p class="paragraph" data-counter="12" id="p-12">Per quanto riguarda l’occupazione, fino a questo momento la ripresa produttiva ha consentito solamente la normalizzazione degli orari di lavoro, riducendo il ricorso delle aziende alla cassa integrazione guadagni, senza peraltro dare ancora luogo ad un aumento degli occupati.</p><p class="paragraph" data-counter="13" id="p-13">A questo riguardo il Governo vuole confermare il fermo proposito di svolgere in primo luogo una azione vigorosa per il perseguimento dell’obiettivo della piena occupazione in conformità anche al dettato della Costituzione.</p><p class="paragraph" data-counter="14" id="p-14">Per quanto concerne, infine, le prospettive dell’economia italiana, occorre distinguere tra quelle a breve termine e quelle a medio e lungo termine. Le prospettive a medio e a lungo termine sono studiate ed approfondite nel piano quinquennale il quale tende alle note finalità di eliminare, nell’orizzonte temporale di 15-20 anni, le lacune esistenti nelle dotazioni e nei servizi di primario interesse sociale e di superare gli squilibri settoriali e territoriali del Paese, nel presupposto di un determinato saggio di crescita del reddito nazionale. </p><p class="paragraph" data-counter="15" id="p-15">In questa sede è particolarmente importante esprimere un giudizio sulle prospettive di sviluppo a breve termine.</p><p class="paragraph" data-counter="16" id="p-16">Le indagini e gli studi più recenti, nonché i giudizi espressi dagli organismi tecnicamente più qualificati, fanno prevedere con una certa fondatezza per il restante periodo del 1966 un consolidamento dei sintomi risultanti dai dati forniti nei primi mesi dell’anno.</p><p class="paragraph" data-counter="17" id="p-17">In particolare, la produzione industriale dovrebbe registrare un costante incremento di sviluppo rispetto al 1965 che comporterebbe positivi riflessi anche sull’occupazione operaia.</p><p class="paragraph" data-counter="18" id="p-18">Le previsioni sull’andamento della bilancia commerciale indicano, per effetto di una graduale espansione delle importazioni di materie prime, di prodotti finiti e di beni di consumo alimentari, una accentuazione del disavanzo che peraltro significa espansione della domande degli operatori economici e delle famiglie e che comunque viene compensata dalle altre poste attive della bilancia dei pagamenti.</p><p class="paragraph" data-counter="19" id="p-19">Per quanto riguarda l’andamento dei prezzi può ragionevolmente prevedersi una sufficiente stabilità.</p><p class="paragraph" data-counter="20" id="p-20">Sarà peraltro compito del Governo seguire con la massima attenzione il nuovo impulso della nostra economia, adottando opportune misure di sostegno e di controllo, affinché tale sviluppo sia equilibrato e non dia luogo ad un aumento dei costi e dei prezzi.</p><p class="paragraph" data-counter="21" id="p-21">Saranno inoltre adottati i provvedimenti più opportuni per stimolare gli investimenti produttivi, dando anche il suo giusto peso alla ricerca scientifica e tecnologica, alla istruzione professionale, alla scuola in generale.</p><p class="paragraph" data-counter="22" id="p-22">Ma la condizione essenziale per il raggiungimento dei risultati auspicati è rappresentata dalla collaborazione e dall’impegno di tutte le forze produttive del Paese, dagli operatori economici ai lavoratori.</p><p class="paragraph" data-counter="23" id="p-23">È auspicabile che la stessa opinione pubblica sostenga il Governo quando esso, per il perseguimento degli obiettivi di maggiore benessere e di sviluppo del Paese, è costretto a richiedere il rinvio dell’accoglimento di alcune istanze per dare precedenza ad altre che appaiono sotto il profilo economico e sociale di più urgente realizzazione.</p><p class="paragraph" data-counter="24" id="p-24"><strong>Domanda: In relazione ai fermenti che si rivelano con intensità e talvolta con violenza nel mondo di oggi, qual è l’impostazione che il Governo di centro-sinistra intende dare alla politica italiana?</strong></p><p class="paragraph" data-counter="25" id="p-25"><em>Risposta</em>: non c’è alcun dubbio che il panorama internazionale in questi ultimi anni sia mutato e che anzi tale evoluzione stia continuando. Ma in che senso? Il sistema internazionale uscito dall’ultima grande guerra aveva ancora per contro, malgrado il carattere globale che durante il suo corso era andato assumendo il conflitto, l’assetto europeo, quale lo avevano determinato i vincitori.</p><p class="paragraph" data-counter="26" id="p-26">Il problema dell’equilibrio si risolveva essenzialmente nel contenimento dell’<span about="https://w3id.org/moro/enoam/data/132168/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/unione-sovietica" typeof="deo:Reference">URSS</span> da parte dei liberi Stati europei associati agli <span about="https://w3id.org/moro/enoam/data/132168/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>. Il Piano Marshall fu in un certo senso la prefazione al Trattato Nord Atlantico, il cui articolo 2 inquadrava la difesa globale del mondo libero in uno sviluppo economico e sociale che, solo, avrebbe potuto impedire il logoramento o il crollo delle democrazie all’interno. Correlativamente, lo schieramento atlantico venne inteso sin dal primo momento come un tentativo di prevenire, ricreando l’equilibrio tra le forze, che da un eventuale vuoto politico si scatenasse un nuovo ciclone.</p><p class="paragraph" data-counter="27" id="p-27">La <span about="https://w3id.org/moro/enoam/data/132168/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/nato" typeof="deo:Reference">Nato</span> non fu mai concepita come una alleanza tradizionale. L’integrazione militare dei paesi alleati scaturì dalla esigenza di apprestare in tempo lo strumento difensivo. Cioè esso mirava e mira a prevenire la guerra più che a vincerla con la rovina di tutti; ad evitare perciò che, lasciando la difesa all’improvvisazione, il conflitto potesse emergere dalla ripresa di manovre e contromanovre politiche, dal manifestarsi cioè degli impulsi incontrollati delle istanze nazionalistiche.</p><p class="paragraph" data-counter="28" id="p-28">Politicamente essa ha teso e tende a mantenere la linea di stabilizzazione che registra il raggiunto equilibrio tra i due gruppi di Alleanze nell’ambito della coesistenza pacifica. Ma essa ha anche un suo dinamismo, nella ricerca della soluzione dei problemi aperti e nello sforzo di una dignitosa intesa con altri popoli.</p><p class="paragraph" data-counter="29" id="p-29">Così il compito attuale della diplomazia consiste nel trovare una soluzione per la questione tedesca, la quale concili la necessità da noi così vivamente sentita di far sì che quella nazione si riunisca pacificamente, senza, d’altra parte, alterare il rapporto di forze dei sistemi antagonistici, che garantisce la sicurezza e la pace.</p><p class="paragraph" data-counter="30" id="p-30">Da quanto ho detto appare chiaro che il superamento dei blocchi va promosso con la politica della distensione, piuttosto che con il tentativo di disintegrarli per via di iniziative isolate o in ordine sparso, le quali, in realtà, determinerebbero l’effetto opposto a quello voluto, rimettendo in causa la stabilità e l’equilibrio internazionale.</p><p class="paragraph" data-counter="31" id="p-31">Ho parlato del sistema continentale europeo, alla cui formazione hanno di fatto contribuito la politica americana e quella sovietica. Ma lo sforzo per creare un sistema intercontinentale non ha invece avuto, sinora, il successo che, sia pure incompiuto e con tante difficoltà, ha coronato la ricerca dell’equilibrio europeo. La storia dell’<span about="https://w3id.org/moro/enoam/data/132168/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, soprattutto negli ultimi anni, ne è la prova. L’<span about="https://w3id.org/moro/enoam/data/132168/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, la quale rimane la sola vera speranza di organizzare la comunità internazionale, ha rispecchiato il travaglio che ha spinto i popoli a cercare rinascita politica e autonomia nazionale, redenzione sociale e sviluppo economico in una parola, nuovi equilibri all’interno e all’esterno. Ma la formazione di un nuovo equilibrio, se implica un assestamento della situazione secondo uno schema politico più attuale, va altresì perseguito partendo da una valutazione globale dei termini del problema.</p><p class="paragraph" data-counter="32" id="p-32">Da un punto di vista politico considerare quel che avviene al di fuori dell’<span about="https://w3id.org/moro/enoam/data/132168/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> come una partita tra terzi, significherebbe ignorare che la pace è indivisibile e che essa non può prescindere dall’equilibrio delle forze. La pace non può scaturire solo dalle buone intenzioni, ma essa è una politica, cioè una serie di atti, i quali presuppongono il riconoscimento di certi interessi e di un certo numero di fattori, e si propongono di orientare tutte le forze in gioco verso una determinata soluzione dei problemi sul tappeto. L’<span about="https://w3id.org/moro/enoam/data/132168/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, per quanto limitate siano le sue possibilità, non manca di seguite questi problemi favorendo soluzioni negoziate nell’ambito di una visione realistica della situazione internazionale.</p><p class="paragraph" data-counter="33" id="p-33">Per quanto riguarda il cosiddetto Terzo Mondo, anche là, il passaggio dall’era dominata dall’influenza europea a quella dell’indipendenza non si svolge senza sommovimenti, a volte pericolosi. La linea scelta dall’occidente nei confronti di questa evoluzione fu segnata essenzialmente da <span about="https://w3id.org/moro/enoam/data/132168/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/john-fitzgerald-kennedy" typeof="deo:Reference">Kennedy</span> con l’ammissione di posizioni neutrali. Cioè, tale linea mira a evitare l’estensione della guerra fredda ai paesi in via di sviluppo, a inquadrare la loro trasformazione secondo il principio della coesistenza pacifica col mondo loro circostante, e ad aiutarla mediante una politica organica e sostanziale di aiuti che favorisca, con la loro rinascita, la loro stabilità.</p><p class="paragraph" data-counter="34" id="p-34">Sono questi i criteri con i quali noi affrontiamo la nostra epoca rivoluzionaria. Ma l’<span about="https://w3id.org/moro/enoam/data/132168/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, che ha sempre appoggiato la filosofia dell’<span about="https://w3id.org/moro/enoam/data/132168/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, sa che la rivoluzione si verifica in mancanza di seria evoluzione, e che per evoluzione non può intendersi accettazione passiva di ciò che accade, ma una cooperazione generale al processo storico cui occorre apportare, come noi cerchiamo di fare, un contributo costante e positivo.</p><ol id="curatorNotes"><li about="https://w3id.org/moro/enoam/data/132168/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si riferisce al decreto adottato nel marzo 1965 per rilanciare l’economia italiana, dopo una fase di restrizione creditizia e provvedimenti “anticongiunturali” tesi a contenere la domanda. <a href="#curatornote-ref-1">↑</a></li><li about="https://w3id.org/moro/enoam/data/132168/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta dell’Azienda per gli Interventi nel Mercato Agricolo, ente autonomo di diritto pubblico istituito nel 1966 come organismo attraverso cui lo Stato interveniva nel settore agricolo-alimentare, oltre ad erogare fondi per l’ammodernamento del settore.  <a href="#curatornote-ref-2">↑</a></li></ol></body></html>