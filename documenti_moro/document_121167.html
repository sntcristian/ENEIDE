<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.167" name="dcterms.relation"/><meta content="10.48678/unibo/aldomoro1.2.1.167" name="dcterms.identifier"/><meta content="Moro, Aldo, Le battaglie costituzionali, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.167." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Le battaglie costituzionali</title>
<div id="mentionMeta"><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Le battaglie costituzionali</h1><p class="paragraph" data-counter="1" id="p-1">Nessuno dei partiti italiani, pensiamo, vorrebbe assumersi in pieno la paternità della nuova Carta costituzionale e dichiararsi soddisfatto di tutte le disposizioni in essa contenute. </p><p class="paragraph" data-counter="2" id="p-2">Il frazionamento delle forze politiche nell’<span about="https://w3id.org/moro/enoam/data/121167/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span> e spesso la loro irragionevole riluttanza ad assumere posizioni concordi riguardo a problemi che potevano pur ricevere una soluzione unanime, hanno determinato incoerenze e storture ed impedito, mediante silenzi e rinvii, soluzioni adeguate ai problemi sociali e politici del nostro <span about="https://w3id.org/moro/enoam/data/121167/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. Neppure la <span about="https://w3id.org/moro/enoam/data/121167/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, malgrado la si accusi di aver fatto pesare in modo eccessivo la sua forza parlamentare nella elaborazione della Costituzione, può approvare e far sue tutte le decisioni adottate dall’<span about="https://w3id.org/moro/enoam/data/121167/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. Ma, se il risultato non è del tutto soddisfacente (ed era inevitabile nella fluida e confusa situazione italiana), non si può negare il valore storico della impostazione dei problemi e della assunzione di responsabilità dei partiti di fronte ad orientamenti, più che politici, di civiltà che venivano emergendo dal dibattito costituzionale. Il successo di un partito non si misura però soltanto dai risultati conseguiti, ma anche dal fermento di idee che ha saputo promuovere, delle scelte chiarificatrici che è riuscito ad imporre, dal raccordo che ha potuto stabilire con le fondamentali intuizioni di civiltà. E veramente l’apporto decisivo della <span about="https://w3id.org/moro/enoam/data/121167/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si manifesta non soltanto nelle disposizioni che ne traducono il programma costituzionale (e ve ne sono molte) ma anche e forse più nello spirito che anima per grandi linee il documento costituzionale e nella battaglia di civiltà che il nostro partito ha voluto e saputo suscitare. </p><p class="paragraph" data-counter="3" id="p-3">Questo spirito sociale cristiano è particolarmente presente nella prima parte della Costituzione, che consacra le libertà civili, politiche, economiche ed etico-sociali. Sono le solenni dichiarazioni dei diritti dell’uomo e del cittadino, alle quali tutte con la sua azione in seno alle Commissioni e all’<span about="https://w3id.org/moro/enoam/data/121167/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> la <span about="https://w3id.org/moro/enoam/data/121167/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha contribuito a dare carattere di correttezza e di armonica coordinazione. È per essa che si è stabilita una tutela ugualmente efficace per i tradizionali diritti di libertà civile e per quelli economici, che la evoluzione sociale del nostro <span about="https://w3id.org/moro/enoam/data/121167/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">paese</span> e del mondo porta alla ribalta nella vita politica e presenta come una immancabile integrazione di quelli. La sinistra estrema affettava di considerare i primi di scarso rilievo di fronte alle nuove esigenze sociali; la destra, per contro, invalidava ogni tentativo di dare a queste ultime soddisfazione in sede costituzionale come espressione di demagogia. Noi abbiamo detto agli uni e agli altri la nostra fiducia nella possibilità di una armonica garanzia di tutte le libertà umane e quindi di un contemporaneo sviluppo della libertà politica e del progresso sociale, al quale, in quanto trovi nella Costituzione il suo riconoscimento, noi abbiamo consentito con iniziativa che ha il segno inconfondibile del nostro programma. Non è stata la nostra una timida adesione, quasi necessitata, alla spinta vigorosa delle sinistre in tema di giustizia sociale, ma un’azione consapevole e concreta diretta ad assicurare mediante il riconoscimento del diritto al lavoro, al riposo, all’assistenza e la tutela della proprietà nei limiti imposti dal bene comune la piena e concreta dignità della persona umana. </p><p class="paragraph" data-counter="4" id="p-4">Sulla base del riconoscimento dei diritti naturali ed inviolabili dell’uomo come singolo e come membro di organizzazioni sociali si snodano le rivendicazioni di libertà per la famiglia, per la scuola, per la <span about="https://w3id.org/moro/enoam/data/121167/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Sono punti fondamentali del programma costituzionale della <span about="https://w3id.org/moro/enoam/data/121167/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nei quali più netto si riflette il significato civile del nostro contributo alla Costituzione. Queste libertà, in linea di massima, si possono ritenere garantite a sufficienza, anche se manca il richiamo, da noi richiesto, alla indissolubilità del matrimonio; anche se la scuola non ha tutto il respiro di libertà che noi avremmo voluto darle e, per iniziativa liberale, largamente consentita in tutti i settori tranne il nostro, si esclude ogni onere dello Stato per le libere scuole, strumento di emulazione per il progresso della cultura. Ma la famiglia è attraverso la scuola di sua fiducia, la sua missione e la <span about="https://w3id.org/moro/enoam/data/121167/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> è posta su di un piede di eguale sovranità con lo Stato e vede regolati i suoi rapporti con l’Italia sulla base di un patto di pacificazione. </p><p class="paragraph" data-counter="5" id="p-5">Nella struttura dello Stato, non ancora peraltro completamente delineata, ivi è qualche motivo di insoddisfazione. La riforma regionale, che è certamente la più profonda trasformazione dello Stato e quella che meglio esprime una articolazione del corpo sociale coerente con i principi cristiani di libertà, non si è potuta attuare con quella completezza di linea che era stata disegnata nel nostro programma. Ma è già molto aver salvato la Regione dinanzi alla irragionevole ostilità della destra e della sinistra contro questa fondamentale novità costituzionale. Naturalmente ciò è stato ottenuto a costo di sacrifici, soprattutto nella determinazione delle competenze legislative dell’Ente Regione. </p><p class="paragraph" data-counter="6" id="p-6">Il Senato, invece, che doveva essere secondo la nostra precisa proposta in forza della sua struttura professionale lo strumento idoneo ad incanalare nella vita dello Stato le correnti operose della produzione, è stato trasformato da una non insolita alleanza di destra e di sinistra in una Camera non solo diversa dalla prima, ma ad essa opposta. Su questo punto, che rappresenta veramente una lacuna della Costituzione di fronte agli urgenti problemi della immissione ordinata nella vita dello Stato delle masse popolari, la nostra istanza, benché respinta, resta valida come principio di una futura revisione costituzionale. La stabilità e la forza dell’esecutivo sono state garantite, malgrado la irragionevole opposizione della sinistra, in modo sufficiente. Ed ora si sta per sancire, attraverso la contrastata indipendenza della Magistratura, un’altra garanzia fondamentale di libertà. </p><p class="paragraph" data-counter="7" id="p-7">La nuova Costituzione così, benché imperfetta come ogni cosa che nasca dalle mutevoli vicende della vita politica, reca visibile la traccia del nostro pensiero, delle nostre intuizioni umane, del nostro equilibrato programma politico, del nostro sforzo assiduo per dare al popolo italiano uno strumento di ordinata vita sociale tutto rispondente alla sua civiltà. Quello che essa ha di buono è affidato perché sia conservato alla coscienza sempre vigile del popolo italiano ed all’azione del partito che ha tanta parte delle responsabilità politiche del nostro <span about="https://w3id.org/moro/enoam/data/121167/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. Perciò una consapevolezza del partito circa le vittorie e le sconfitte, quel che si è fatto e quel che si deve fare per perfezionare il presente documento costituzionale, è indispensabile presidio politico della Costituzione. Anche a questa consapevolezza deve tendere il Congresso Nazionale di <span about="https://w3id.org/moro/enoam/data/121167/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-1" id="curatornote-ref-1">[1]</a></sup>.</p><ol id="curatorNotes"><li about="https://w3id.org/moro/enoam/data/121167/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al II congresso nazionale della Democrazia Cristiana che si sta tenendo proprio in quei giorni (15-20 novembre 1947) al Teatro San Carlo di Napoli.  <a href="#curatornote-ref-1">↑</a></li></ol></body></html>