<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.011" name="dcterms.relation"/><meta content="10.48678/unibo/aldomoro1.1.0.011" name="dcterms.identifier"/><meta content="Moro, Aldo, Dottrina del fascismo, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.011." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Dottrina del fascismo</title>
<div id="mentionMeta"><meta about="https://w3id.org/moro/enoam/data/ezio-maria-gray" typeof="foaf:Person"/><meta about="https://w3id.org/moro/enoam/data/ezio-maria-gray" content="Ezio Maria Gray" property="rdfs:label"/><meta about="https://w3id.org/moro/enoam/data/ezio-maria-gray" property="owl:sameAs" resource="http://www.wikidata.org/entity/Q3736397"/><meta about="https://w3id.org/moro/enoam/data/ezio-maria-gray" content="ezio-maria-gray" property="wdt:P1986"/><meta about="https://w3id.org/moro/enoam/data/ezio-maria-gray" content="Gray, Ezio Maria" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Dottrina del fascismo</h1><p class="paragraph" data-counter="1" id="p-1">Nel Convegno di Dottrina del Fascismo si è sottoposto ad esame, quest’anno, un tema ampio ed assai importante: «<em>Principî e valori universali</em> <em>del Fascismo</em>». Tutta la portata dell’argomento, era, a ben guardare, nel suo carattere di centralità. Perché è evidente che tutti gli aspetti della vita fascista e non già soltanto di quella strettamente politica, prendono luce particolare, quando siano valutati di fronte ad un nucleo essenziale di dottrina, di cui siano riconosciuti i caratteri di universalità. È proprio e solo per questo, che si può parlare di un nuovo, completo sistema di civiltà fascista, tale che imponga all’<span about="https://w3id.org/moro/enoam/data/110011/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> particolari compiti nella ricostruzione dell’agitato scacchiere politico europeo, le prospetti particolari problemi di politica educativa, determini una attenta ricerca di valori, che nelle arti, nelle lettere, nelle scienze, esprimano il valore fondamentale del Fascismo, nella storia della civiltà. Il tema del Convegno di dottrina del Fascismo è apparso così il tema centrale di questi Littoriali della Cultura dell’anno XVI, la premessa logica di tutti gli altri studi che sono stati compiuti in essi.</p><p class="paragraph" data-counter="2" id="p-2">Gli equivoci che potevano sorgere sono stati subito dissipati. Si è chiarito che la universalità della nostra dottrina non ha nulla a che fare con una qualsiasi Internazionale Fascista, come pure si è messo in rilievo che tutte le esperienze parafasciste, che sembrano apparire in taluni settori della vita europea, possono avere certo il valore di una riprova, ma non sono esse stesse nella essenza della universalità della nostra concezione politica; essenza di universalità che invece ricercata nella sua intrinseca, direi, razionale capacità di dominare tutte le situazioni storiche, in quanto atta a soddisfare tutte le esigenze che esse presentano alla formula politica e che debbono essere tutte, sistematicamente soddisfatte.</p><p class="paragraph" data-counter="3" id="p-3">Due modi di ricerca sono stati posti in essere dagli universitari partecipanti al Convegno. Mentre alcuni hanno cercato di fissare analiticamente principî e valori della dottrina, per riconoscerne, attraverso elaborati ragionamenti, il carattere universale, altri si sono preoccupati di enucleare, dalla prassi politica fascista e dagli elementi dottrinali che la spiegano e la indirizzano, una formula sintetica, espressiva dei valori essenziali della dottrina, di cui si è cercato di stabilire, alla luce delle esigenze della natura umana e della storia, il carattere non di contingenza, ma di validità piena nel tempo e nello spazio.</p><p class="paragraph" data-counter="4" id="p-4">Analisi e sintesi si sono integrate a vicenda, come in ogni altro campo di indagine, anche in questo assai delicato per la sua natura squisitamente politica, nella unità dei risultati cui il Convegno di Dottrina del Fascismo ha creduto di poter giungere con tranquilla coscienza. Il nostro sistema politico è apparso in definitiva, non come una sporadica reazione a difettose pratiche politiche, in <span about="https://w3id.org/moro/enoam/data/110011/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e fuori, ma come un sistema completo, vitale, che sintetizza tutte le esperienze vitali già sporadicamente riaffermate dai precedenti movimenti politici, creando, attraverso questo riconoscimento e questa sistemazione unitaria, la capacità di rispondere alle esigenze attuali della vita umana sociale, che sono poi fondamentalmente quelle di tutti i tempi e di tutti i luoghi.</p><p class="paragraph" data-counter="5" id="p-5">La Commissione, presieduta dall’on. <span about="https://w3id.org/moro/enoam/data/110011/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/ezio-maria-gray" typeof="deo:Reference">Gray</span><sup><a href="#curatornote-1" id="curatornote-ref-1">[1]</a></sup>, si è preoccupata, in sede di discussione, di chiarire taluni aspetti del problema, chiamando gli universitari a indagini assai delicate. Così si è compiuta la valutazione della universalità dei valori nazionali, rivendicati ed esaltati dalla Rivoluzione, e dal nostro spirituale imperialismo, si è parlato del diritto come elemento di primato ed espressione di civiltà; si è considerato il lavoro nelle antitetiche concezioni bolscevica e fascista.</p><p class="paragraph" data-counter="6" id="p-6">In conclusione, attraverso le serie e serrate discussioni del Convegno, la universalità della dottrina è stata non solo chiarita nelle sue ragioni e nella sua portata, ma quel che più conta, prospettata su di un piano rigidamente scientifico, ciò che è valso a dare agli Universitari la meditata e sicura coscienza dei valori che essi affermano, con slancio di sentimento nella vita sociale politica.</p><p>Aldo Moro</p><ol id="curatorNotes"><li about="https://w3id.org/moro/enoam/data/110011/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Ezio Maria Gray (1885-1969), deputato del Regno d’Italia. <a href="#curatornote-ref-1">↑</a></li></ol></body></html>