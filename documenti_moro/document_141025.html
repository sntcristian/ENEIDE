<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.025" name="dcterms.relation"/><meta content="10.48678/unibo/aldomoro1.4.1.025" name="dcterms.identifier"/><meta content="Moro, Aldo, Precisazioni, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.025." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Precisazioni</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/luigi-guido-grandi" typeof="foaf:Person"/><meta about="https://w3id.org/moro/enoam/data/luigi-guido-grandi" content="Luigi Gui" property="rdfs:label"/><meta about="https://w3id.org/moro/enoam/data/luigi-guido-grandi" content="http://www.wikidata.org/entity/Q1415906" property="owl:sameAs" resource="http://www.wikidata.org/entity/Q982368"/><meta about="https://w3id.org/moro/enoam/data/luigi-guido-grandi" content="Gui, Luigi" property="skos:prefLabel"/><meta about="https://w3id.org/moro/enoam/data/lorenzo-natali" typeof="foaf:Person"/><meta about="https://w3id.org/moro/enoam/data/lorenzo-natali" content="Lorenzo Natali" property="rdfs:label"/><meta about="https://w3id.org/moro/enoam/data/lorenzo-natali" property="owl:sameAs" resource="http://www.wikidata.org/entity/Q1290648"/><meta about="https://w3id.org/moro/enoam/data/lorenzo-natali" content="lorenzo-natali" property="wdt:P1986"/><meta about="https://w3id.org/moro/enoam/data/lorenzo-natali" content="Natali, Lorenzo" property="skos:prefLabel"/><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/nuove-cronache" typeof="foaf:Organization"/><meta about="https://w3id.org/moro/enoam/data/nuove-cronache" content="Nuove Cronache" property="rdfs:label"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Precisazioni</h1><p class="paragraph" data-counter="1" id="p-1">Il dibattito congressuale nella <span about="https://w3id.org/moro/enoam/data/141025/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si sta ormai avviando e non è privo, naturalmente, di punte polemiche. Peraltro il vedere in esso toni di eccezionale asprezza e segni di rottura appare palesemente esagerato. Egualmente infondata è quella caratterizzazione in senso personalistico che viene sovente evocata, in modo dispregiativo, quasi che si tratti, invece che di un confronto doveroso di punti di vista, di un iroso litigio<sup><a href="#curatornote-1" id="curatornote-ref-1">[1]</a></sup>. Certo le idee sono legate agli uomini che le esprimono e ne riflettono anche la sensibilità. Ma è senz’altro un segno di scarsa attenzione al vero significato delle cose, l’immaginare il Congresso della <span about="https://w3id.org/moro/enoam/data/141025/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> come un duello o addirittura una rissa.</p><p class="paragraph" data-counter="2" id="p-2">Così è avvenuto per i discorsi, recentemente pronunciati dal Presidente <span about="https://w3id.org/moro/enoam/data/141025/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-2" id="curatornote-ref-2">[2]</a></sup> e dall’on. Moro e da molti interpretati nel senso di uno scontro accanito e senza esclusioni di colpi<sup><a href="#curatornote-3" id="curatornote-ref-3">[3]</a></sup>. Converrà quindi precisare alcune cose, per ricondurre questo momento della battaglia congressuale alle sue vere dimensioni.</p><p class="paragraph" data-counter="3" id="p-3">Certo vi sono stati rilievi critici del Presidente <span about="https://w3id.org/moro/enoam/data/141025/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> nei confronti dell’on. Moro e dell’on. Moro nei confronti del sen. <span about="https://w3id.org/moro/enoam/data/141025/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>. È necessario richiamarli con franchezza e rispetto. Ed il rispetto include la franchezza.</p><p class="paragraph" data-counter="4" id="p-4">Nel discorso del sen. <span about="https://w3id.org/moro/enoam/data/141025/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> vi sono due spunti polemici, che non sono meno chiari anche se fatti per discrete allusioni. Si vuole evitare, si dice, che il Congresso si risolva in una «fatica immane per placare qualche scontento e redistribuire qualche carica». La preoccupazione è giusta, ma, per quanto riguarda l’on. Moro, converrà ribadire che egli non ha aspirazioni personali né candidature di sorta da porre. Egli ha invece rivendicato e rivendica, insieme con i gruppi dell’opposizione, una partecipazione alla vita ed alla guida del <span about="https://w3id.org/moro/enoam/data/141025/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> senza alcun privilegio o posizione di prestigio. Se poi neppur questo è possibile, per quanto lo riguarda, non vi sarà dramma. A parere dell’opposizione, la quale si richiama del resto ad indirizzi autorevolmente espressi al vertice della <span about="https://w3id.org/moro/enoam/data/141025/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dopo le elezioni di un anno fa<sup><a href="#curatornote-4" id="curatornote-ref-4">[4]</a></sup>, è necessario e urgente colmare il vuoto che si riscontra per la assenza dal potere delle componenti di sinistra del <span about="https://w3id.org/moro/enoam/data/141025/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span><sup><a href="#curatornote-5" id="curatornote-ref-5">[5]</a></sup>, specie in un momento nel quale il movimento sociale è più impetuoso ed esige di essere interamente compreso e guidato. Non si tratta dunque di irragionevoli malcontenti da neutralizzare. Vi è un accenno alla necessità di correggere antecedenti difettose soluzioni, come è felicemente avvenuto in questi giorni in materia di pensioni previdenziali e di fare approvare finalmente organiche soluzioni (come si è avviato con la presentazione del progetto di riforma universitaria)<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="5" id="p-5">L’on. Moro non ha mai voluto discutere, in questo clima passionale, della precedente attività di governo. Ci si può perciò limitare ad osservare, per quanto riguarda le pensioni previdenziali, che la soluzione adottata ebbe l’assenso unanime del Consiglio dei Ministri e la solidarietà dei partiti di maggioranza e d’importanti centri sindacali<sup><a href="#curatornote-7" id="curatornote-ref-7">[7]</a></sup>.</p><p class="paragraph" data-counter="6" id="p-6">Essa fu definita in una lunga tormentata elaborazione, alla quale presero parte i Ministri del Tesoro, del Bilancio e del Lavoro. Furono utilizzate tutte le risorse risultate in quel momento disponibili. Nessun Governo, si può pensare, vorrebbe in una materia così squisitamente umana ascoltare altro che le ragioni del cuore. Ma è dovere del Governo agire in base alle sue conoscenze e previsioni, valutando ciascun provvedimento nell’insieme della vita economico-sociale ed in base alle sue possibili ripercussioni.</p><p class="paragraph" data-counter="7" id="p-7">Per quanto riguarda il secondo punto, si può ricordare che un progetto di riforma universitaria fu elaborato con la partecipazione attiva dei partiti e poi rielaborato in Parlamento su posizioni più avanzate.</p><p class="paragraph" data-counter="8" id="p-8">Esso restò tuttavia inceppato dalle forze politiche, divise talvolta da seri contrasti i quali esplosero nella reiezione a scrutinio segreto della legge innovatrice sulla scuola materna statale<sup><a href="#curatornote-8" id="curatornote-ref-8">[8]</a></sup>. C’è da augurarsi perciò che alla riforma ora presentata arrida il successo che essa merita. L’on. Moro, nel suo discorso di <span about="https://w3id.org/moro/enoam/data/141025/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-9" id="curatornote-ref-9">[9]</a></sup>, ha poi contestato la legittimità della maggioranza costituita nel Consiglio Nazionale del gennaio scorso e delimitata in modo occasionale ed arbitrario e non per ragioni politiche. In questa contestazione una critica è anche rivolta al Presidente <span about="https://w3id.org/moro/enoam/data/141025/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> per avere concorso, in modo determinante in considerazione della sua autorità a realizzare una frattura ed un vuoto nel <span about="https://w3id.org/moro/enoam/data/141025/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Nella logica di questa contestazione non può esservi quindi nessun invito ad un accordo esclusivo, a sostituire a quella che fu chiamata la accoppiata dorotea<sup><a href="#curatornote-10" id="curatornote-ref-10">[10]</a></sup> l’accoppiata, per dirla con l’on. <span about="https://w3id.org/moro/enoam/data/141025/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span>, dei cognomi illustri. Si chiedeva e si chiede di non stabilire preclusioni non fondate su ragioni politiche e di favorire intese, atte a colmare i vuoti ingiustificati ed a valorizzare le componenti di sinistra. Prendendo atto che una maggioranza è pur stata costituita e che essa esiste tuttora, malgrado la dichiarata autonomia del Gruppo di <span about="https://w3id.org/moro/enoam/data/141025/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/nuove-cronache" typeof="deo:Reference">Nuove Cronache</span><sup><a href="#curatornote-11" id="curatornote-ref-11">[11]</a></sup>, si vorrebbe che il Congresso non fosse di ratifica né di quella né, presumibilmente, di altra ipotetica sistemazione. Resta motivo di perplessità e di preoccupazione quanto disse in Consiglio Nazionale il Presidente <span about="https://w3id.org/moro/enoam/data/141025/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, invitando i dissenzienti ad appellarsi al Congresso. E non si dica, come fa il Ministro <span about="https://w3id.org/moro/enoam/data/141025/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/lorenzo-natali" typeof="deo:Reference">Natali</span><sup><a href="#curatornote-12" id="curatornote-ref-12">[12]</a></sup>, che il Gruppo di <span about="https://w3id.org/moro/enoam/data/141025/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/nuove-cronache" typeof="deo:Reference">Nuove Cronache</span> votò per l’unico candidato presentato per la carica di <span about="https://w3id.org/moro/enoam/data/141025/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario Politico</span>. Infatti quella candidatura era stata concordata nel chiuso. Se poi gli amici (per l’on. Moro l’amico <span about="https://w3id.org/moro/enoam/data/141025/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/luigi-guido-grandi" typeof="deo:Reference">Gui</span><sup><a href="#curatornote-13" id="curatornote-ref-13">[13]</a></sup>) di Forze Nuove e Base<sup><a href="#curatornote-14" id="curatornote-ref-14">[14]</a></sup> entrarono e restarono nel Governo, ciò avvenne per senso di responsabilità e non perché fossero incoraggiati dal colpo di mano del gennaio scorso.</p><p class="paragraph" data-counter="9" id="p-9">Non si vuole soffermarsi oltre su questo punto. Si preferisce prendere atto della dichiarata autonomia degli amici del Presidente <span about="https://w3id.org/moro/enoam/data/141025/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> e della loro disponibilità a discutere, in modo che ci si augura serio e non elusivo, di un nuovo, più significativo e più equilibrato, assetto del <span about="https://w3id.org/moro/enoam/data/141025/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="10" id="p-10">Il rammarico correttamente espresso dall’onorevole <span about="https://w3id.org/moro/enoam/data/141025/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/lorenzo-natali" typeof="deo:Reference">Natali</span> per il rifiuto dell’on. Moro a discutere non ha ragione d’essere.</p><p class="paragraph" data-counter="11" id="p-11">L’on. Moro ha fatto alcune osservazioni preliminari. Richiamandosi ai principi, che egli ritiene importanti, non ha inteso disconoscere che altri pure si riferisca a principi e quadri politici. Si può e si vuole discutere di tutto, di problemi e di principi, purché ci siano buona volontà e desiderio di giungere a soluzioni vitali e non preclusive.</p><p class="paragraph" data-counter="12" id="p-12">È questo l’unico modo di aiutare il <span about="https://w3id.org/moro/enoam/data/141025/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> ad uscire dalle presenti difficoltà e ad affrontare con autorità i problemi del Paese.</p><p class="paragraph" data-counter="13" id="p-13">Ed è anche l’unico modo per impedire che il potere soffochi e riassorba tutto, anche il potere meno forte ed ancor più idee e sensibilità che non hanno la protezione di alcun potere, forte o debole che sia.</p><ol id="curatorNotes"><li about="https://w3id.org/moro/enoam/data/141025/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il 21 aprile il segretario della Dc Flaminio Piccoli aveva criticato quella che riteneva essere una tendenza a fondare il discorso politico sulla «autorità dei cognomi». <a href="#curatornote-ref-1">↑</a></li><li about="https://w3id.org/moro/enoam/data/141025/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Amintore Fanfani (1908-1999), economista, esponente politico della Democrazia cristiana, dal 5 giugno 1968 era presidente del Senato. <a href="#curatornote-ref-2">↑</a></li><li about="https://w3id.org/moro/enoam/data/141025/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al discorso di Fanfani del 3 maggio, in cui il presidente del Senato criticava la posizione del «cartello delle sinistre» della Dc ed esortava a concentrarsi sulla «politica delle cose». Seguì una nota dell’Agenzia «Progetto», nella serata dello stesso giorno, che replicava sostenendo la necessità di dibattere, accanto ai temi concreti dell’azione di governo, anche quelli identitari del partito. La nota non è presente nelle raccolte dell’agenzia, ma il senso del suo contenuto è estrapolabile in L. Bianchi, <em>Moro replica a Fanfani</em>, «Corriere della Sera», 4 maggio 1969. Il giornalista precisava che Moro avrebbe affrontato questo tema nel suo discorso a Napoli del 4 maggio (ved. <em>supra</em>). <a href="#curatornote-ref-3">↑</a></li><li about="https://w3id.org/moro/enoam/data/141025/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta delle elezioni politiche del 19-20 maggio 1968. <a href="#curatornote-ref-4">↑</a></li><li about="https://w3id.org/moro/enoam/data/141025/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Oltre al gruppo moroteo, le componenti della sinistra erano “Base” e “Forze Nuove”. <a href="#curatornote-ref-5">↑</a></li><li about="https://w3id.org/moro/enoam/data/141025/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il 30 aprile la Camera aveva approvato in ultima lettura la riforma pensionistica voluta dal ministro del Lavoro e della Previdenza Sociale, Giacomo Brodolini (1920-1969), che introduceva il sistema retributivo per il calcolo della pensione, con un trattamento del 74% dell’ultimo stipendio. Il dibattito sulla riforma universitaria era invece in corso. <a href="#curatornote-ref-6">↑</a></li><li about="https://w3id.org/moro/enoam/data/141025/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Una riforma che prevedeva un trattamento del 65% dell’ultima retribuzione e uno spostamento dell’età pensionabile delle donne a 60 anni era stata tentata durante l’ultimo governo Moro – dopo accese discussioni interne sulle coperture – e aveva ottenuto il sostegno di Cisl e Uil, ma l’opposizione della Cgil, che aveva organizzato un riuscito sciopero il 7 marzo 1968.  <a href="#curatornote-ref-7">↑</a></li><li about="https://w3id.org/moro/enoam/data/141025/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il governo Moro II cadde il 21 gennaio 1966 in seguito alla mancata approvazione dell’istituzione della scuola materna statale, respinta in uno scrutinio segreto da molti “franchi tiratori” della Dc. <a href="#curatornote-ref-8">↑</a></li><li about="https://w3id.org/moro/enoam/data/141025/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al discorso del 4 maggio 1969 (ved. <em>supra</em>). <a href="#curatornote-ref-9">↑</a></li><li about="https://w3id.org/moro/enoam/data/141025/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’espressione «accoppiata dorotea» si era riferita, nei mesi precedenti, a Mariano Rumor ed Emilio Colombo, che si sarebbero dovuti collocare rispettivamente alla guida del governo e a quella del partito. Poi l’accordo si inceppò e alla segreteria giunse in gennaio un altro doroteo, Flaminio Piccoli. <a href="#curatornote-ref-10">↑</a></li><li about="https://w3id.org/moro/enoam/data/141025/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> “Nuove Cronache” era il nome della corrente di Amintore Fanfani. <a href="#curatornote-ref-11">↑</a></li><li about="https://w3id.org/moro/enoam/data/141025/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Lorenzo Natali (1922-1989), partigiano e avvocato, esponente politico della Democrazia cristiana, dal dicembre 1968 era ministro del Turismo e dello Spettacolo. <a href="#curatornote-ref-12">↑</a></li><li about="https://w3id.org/moro/enoam/data/141025/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Luigi Gui (1914-2010), esponente politico della Democrazia cristiana, nel governo Rumor era stato confermato ministro della Difesa. <a href="#curatornote-ref-13">↑</a></li><li about="https://w3id.org/moro/enoam/data/141025/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel governo Rumor erano presenti per “Forze Nuove” Eugenio Gatto (Riforma della Pubblica Amministrazione) e Vittorino Colombo (Commercio Estero) e per “Base” Camillo Ripamonti (Sanità). <a href="#curatornote-ref-14">↑</a></li></ol></body></html>