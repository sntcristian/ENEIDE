<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.127" name="dcterms.relation"/><meta content="10.48678/unibo/aldomoro1.3.1.127" name="dcterms.identifier"/><meta content="Moro, Aldo, [Guardare indietro per andare avanti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.127." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Guardare indietro per andare avanti]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Guardare indietro per andare avanti]</h1><p class="paragraph" data-counter="1" id="p-1">Venti di presenza nella vita nazionale possono essere, a seconda dei punti di vista, pochi o molti per un partito politico<sup><a href="#curatornote-1" id="curatornote-ref-1">[1]</a></sup>. Ma quando in vent’anni si è operata una significativa trasformazione sociale, si è stati partecipi di grandi eventi, si è passati dalla guerra, dalla disperazione e dal disordine alla pace, alla speranza, alla concordia, quando si è avuta in sorte non una qualsiasi influenza e partecipazione, ma un compito primario, una responsabilità senza pari, una funzione di governo, vent’anni di storia costruttiva, fortunata e coerente sono un periodo importante, una realtà da ricordare, l’occasione naturale per fare un bilancio e ritrarre, anche, previsioni per l’avvenire. </p><p class="paragraph" data-counter="2" id="p-2">Questo è il caso della <span about="https://w3id.org/moro/enoam/data/131127/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ed è qui la ragione della rievocazione, non retorica, che essa fa del suo lungo servizio alla democrazia e al Paese. Non è, il nostro, un atto di vanità, una mera constatazione della continuità dell’azione del nostro partito, della stabilità politica che esso ha arrecato all’<span about="https://w3id.org/moro/enoam/data/131127/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, del fatto che non si sia manifestata sinora e non si manifesti ancora, pur tra tanti mutamenti, alcuna seria alternativa, un’alternativa accettabile ed utile, alla <span about="https://w3id.org/moro/enoam/data/131127/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="3" id="p-3">No, non è un vanto il nostro, è piuttosto, e soprattutto in questo momento, un prender coscienza, alla luce della tradizione dell’esperienza, dei compiti che ancora incombono sulla <span about="https://w3id.org/moro/enoam/data/131127/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; uno sforzo per la più netta caratterizzazione del partito così come emerge dalla storia di questi anni, dalle grandi idee animatrici della nostra azione, dalla realizzazione graduale, ma sicura di una vita democratica e civile del nostro Paese. È infine monito all’elettorato alla vigilia di una consultazione politica<sup><a href="#curatornote-2" id="curatornote-ref-2">[2]</a></sup> che si svolge nel segno della novità nella continuità.</p><p class="paragraph" data-counter="4" id="p-4">Infatti un partito come il nostro, dopo vent’anni, nel corso dei quali si è costruita, con il suo apporto determinante, una società nuova, ricorda e celebra la sua passata azione, proprio per andare avanti. Non registra esso un compito già esaurito, anche se con grande successo, ma si dispone ad affrontare tempi nuovi, compiti nuovi, un nuovo periodo di storia con tutti i suoi problemi. È pronto cioè alle novità, ha per esse tutta la freschezza, la originalità, la sensibilità, il vigore che sono necessari, ma ha anche una continuità da far valere e, in essa, una garanzia da dare.</p><p class="paragraph" data-counter="5" id="p-5">I problemi che ora si propongono sono certo caratteristici di questo momento storico; ma sono uno sviluppo, un passo in avanti, un’appropriata manifestazione dei grandi temi con i quali la <span about="https://w3id.org/moro/enoam/data/131127/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si è cimentata e si cimenta e per i quali essa ha ancora la riserva delle grandi idee ispiratrici della sua azione, della sua esperienza, del suo costante e prezioso equilibrio.</p><p class="paragraph" data-counter="6" id="p-6">La fortuna della <span about="https://w3id.org/moro/enoam/data/131127/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non è solo il frutto di una tattica accorta, di una prudenza non paralizzante, di una varietà e di una libertà che non hanno mai compromesso l’unità del partito e la garanzia di serietà, di coerenza, di equilibrio che essa porta con sé. Anche questi aspetti della nostra azione politica sono veri. Anche queste cose ci sono state. Ma non è tutto qui e non è questo nemmeno il più importante. Quel che è importante è l’aderenza del partito alla realtà della società italiana, l’accettazione dei valori cristiani nella vita sociale, la dedizione alla causa della libertà, della fraternità, della giustizia e della pace.</p><p class="paragraph" data-counter="7" id="p-7">Quello che conta veramente è la funzione esercitata dalla <span about="https://w3id.org/moro/enoam/data/131127/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in questi anni della rinascita democratica in <span about="https://w3id.org/moro/enoam/data/131127/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>: la sua capacità di realizzare un vasto consenso, una sostanziale concordia nella comunità nazionale, per farne presidio della libertà; la sua attitudine a guidare l’evoluzione di una società che progredisce, attua la giustizia, valorizza e riscatta l’uomo liberamente, ordinatamente, senza soggiacere a spinte eversive, senza cedere alla diffidenza ed alla paura paralizzante delle forze reazionarie. È stata la sua funzione quella di una grande forza popolare, ma non classista, forza politica, ma saldamente ancorata ai princìpi religiosi ed ai valori morali, posta a difesa della libertà di tutti, impegnata nello sviluppo della dignità di tutti.</p><p class="paragraph" data-counter="8" id="p-8">Nella realtà italiana questa forza è stata (ed è ancora) insostituibile. Nessun altro nel nostro Paese in questo momento storico, avrebbe potuto e potrebbe con idee egualmente vive e persuasive, con forze morali e spinte emotive d’eguale efficacia, con una interpretazione egualmente seria, equilibrata e costruttiva della vita sociale e delle sue esigenze, assolvere la funzione che la <span about="https://w3id.org/moro/enoam/data/131127/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha esercitato per fondare e sviluppare una comunità democratica, stabilizzare le istituzioni, muovere all’unità; inserire l’<span about="https://w3id.org/moro/enoam/data/131127/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> al suo giusto posto nella storia del mondo.</p><p class="paragraph" data-counter="9" id="p-9">Il successo di questi anni, il positivo significato della presenza democratica cristiana nella vita del Paese sono incontestabili. L’<span about="https://w3id.org/moro/enoam/data/131127/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha ricostruito la sua economia, è stato riformato lo Stato, sono state consolidate le istituzioni, una nuova e più giusta realtà sociale si è fatta strada ad un tempo per il progresso economico e per un moto inarrestabile di giustizia, la coscienza democratica è divenuta sempre più diffusa e profonda, la libertà più sicura, le forze antidemocratiche sono state poste in crisi, sempre più ai margini della vita nazionale. Queste cose hanno la nostra impronta, riflettono i nostri ideali, la nostra tenacia, la nostra coerenza, la nostra iniziativa. Queste cose significano l’assunzione di responsabilità della <span about="https://w3id.org/moro/enoam/data/131127/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="10" id="p-10">Certo vi sono state soste ed incertezze, i disagi dei momenti di transizione, l’insufficienza delle forze, i seri ostacoli opposti dalla difficile realtà da dominare. Abbiamo potuto talvolta sbagliare, temere o arrestarci. Ma il senso complessivo di questa esperienza è positivo. Nulla mai è stato compromesso nelle cose essenziali, è stata interpretata l’anima del paese, il moto verso il benessere, la dignità, la libertà, la giustizia è stato costante e coerente. Tutto è andato, nelle grandi linee, tutto si è svolto secondo le prospettive aperte, secondo le indicazioni date all’origine del nostro movimento, con profonda consapevolezza delle ragioni essenziali della <span about="https://w3id.org/moro/enoam/data/131127/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, con intelligente adesione agli interessi ed alle esigenze del paese, in quelle «<em>idee ricostruttive</em>» della <span about="https://w3id.org/moro/enoam/data/131127/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> con le quali <span about="https://w3id.org/moro/enoam/data/131127/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-3" id="curatornote-ref-3">[3]</a></sup> dette il via al movimento sottolineandone la funzione democratica alla luce degli ideali cristiani.</p><p class="paragraph" data-counter="11" id="p-11">Chi rilegga oggi quelle parole scarne e precise che tracciano le direttive di sviluppo del movimento politico dei cattolici in <span about="https://w3id.org/moro/enoam/data/131127/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, non per una presenza quale che sia, ma per un decisivo traguardo di Governo, non può non notare con interesse ed anzi con commozione la puntuale rispondenza della nostra storia di questi anni a quella anticipazione divinatrice ed impegnativa.</p><p class="paragraph" data-counter="12" id="p-12">È il segno della presenza di Alcide <span about="https://w3id.org/moro/enoam/data/131127/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> nella vita della <span about="https://w3id.org/moro/enoam/data/131127/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e nella storia del nostro paese. Il valore preminente della libertà politica, strumento della fondazione democratica del nuovo Stato, la delineazione di una democrazia rappresentativa, fondata sulla eguaglianza dei diritti e dei doveri ed animata dallo spirito di fraternità che è fermento vitale della civiltà cristiana, la funzione di una corte suprema di garanzia, la libertà e la pace religiosa, la giustizia sociale per la quale s’impongono riforme nell’agricoltura, nell’industria, nel regime tributario, il richiamo ai limiti dettati dalla etica e all’interesse pubblico alla libertà economica «e questo non come un avviamento al sistema collettivista nei cui benefici economici non crediamo e che consideriamo lesivo della libertà, ma come misura di difesa contro il costituirsi ed il permanere di un feudalesimo industriale e finanziario … egualmente pericoloso per il popolo italiano»<sup><a href="#curatornote-4" id="curatornote-ref-4">[4]</a></sup> , la riaffermazione delle autonomie locali in esse comprendendo con una importante e significativa funzione le Regioni, una politica estera di pace fondata sull’interdipendenza e la collaborazione dei popoli e per la quale sia assicurato al popolo italiano un posto dignitoso nella comunità mondiale.</p><p class="paragraph" data-counter="13" id="p-13">Questi sono non solo il dato di partenza, il manifesto programmatico della <span about="https://w3id.org/moro/enoam/data/131127/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma anche i punti del nostro impegno in questi anni, le tappe del nostro cammino, il complesso dei valori e degli obiettivi politici consacrati tante volte dal voto popolare e diventati così patrimonio fondamentale ed irriducibile popolo italiano. È su queste linee perciò che continuerà a svolgersi la nostra azione, a questi obiettivi politici continuerà ad essere rivolta la nostra attenzione.</p><p class="paragraph" data-counter="14" id="p-14">È dal significato complessivo di questa storia, che emergono in questo momento, all’inizio di un nuovo periodo, di fronte a nuovi problemi, alla vigilia di un altro decisivo intervento del corpo elettorale, le garanzie fondamentali costituite dalla presenza e dalla forza della <span about="https://w3id.org/moro/enoam/data/131127/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nella politica italiana; quelle prospettive politiche per il domani; inserite nella continuità della nostra tradizione democratica, che riteniamo ancora corrispondano alla volontà del popolo italiano.</p><p class="paragraph" data-counter="15" id="p-15">Il significato di questa esperienza, che è cominciata con <span about="https://w3id.org/moro/enoam/data/131127/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> ed è continuata sempre secondo il suo insegnamento e la sua ispirazione, è nel mobilitare le forze politiche, ed in prima linea la <span about="https://w3id.org/moro/enoam/data/131127/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, a difesa della libertà, non della libertà cosiddetta formale, ma della libertà senz’altro con tutto il suo contenuto e significato, dalle scelte politiche alla libera e varia iniziativa economica ed alla crescente e sempre più vasta dignità sociale. Questo positivo atteggiamento, questo obiettivo vincolo di solidarietà che esiste tra i difensori e propugnatori della libertà, ha la sua naturale manifestazione nella differenziazione e anzi nell’opposizione delle forze che invece, da posizioni eversive o reazionarie, a sinistra ed a destra dello schieramento politico, minacciano e compromettono la libertà. </p><p class="paragraph" data-counter="16" id="p-16">In una società come quella italiana, caratterizzata ieri, e in una certa misura ancora oggi, da paurosi sussulti di disordine sociale come da ciechi tentativi di arrestare il processo di sviluppo democratico e di elevazione umana, questa discriminazione, questa polemica distinzione tra forze democratiche e forze di regime ha un’importanza fondamentale. È stata necessaria e c’è stata una mobilitazione popolare a difesa della libertà. È stata necessaria e c’è stata la rigida contrapposizione alle forze totalitarie e, con essa, lo sforzo per portare chiarezza ed esercitare attrazione nelle zone grigie di una situazione politica in evoluzione.</p><p class="paragraph" data-counter="17" id="p-17">Il centrismo di <span about="https://w3id.org/moro/enoam/data/131127/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, il centrismo della <span about="https://w3id.org/moro/enoam/data/131127/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, prima di essere una formula politica<sup><a href="#curatornote-5" id="curatornote-ref-5">[5]</a></sup>, importante anche se contingente, di solidarietà democratica, era la scelta di una battaglia difficile, ma necessaria e feconda, combattuta a sinistra ed a destra dello schieramento politico.</p><p class="paragraph" data-counter="18" id="p-18">In questo senso più alto e più vero il centrismo non è una occasionale collocazione geometrica che lasci quasi per caso spazio a sinistra ed a destra, ma è un atto di consapevolezza, una scelta storica, una responsabile individuazione di tutte le insidie che da diverse ed opposte posizioni politiche vengono egualmente alla libertà del popolo italiano. Non è una decisione di mediocrità e di opportunità. È l’indicazione della strada giusta, della via di mezzo che passa con rigida e consapevole scelta tra comunismo e fascismo e porta con sé un’alternativa di libertà reale e completa contro le suggestioni del totalitarismo comunque motivato ed ispirato. È questa la espressione di una profonda vocazione di libertà, la nitida delineazione dei margini di pericolo e di riserva esistenti per la vita democratica in <span about="https://w3id.org/moro/enoam/data/131127/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="19" id="p-19">C’è qui dunque una iniziativa positiva, una difesa non inerte, ma che si esplica invece nella realizzazione concreta della libertà dell’uomo e del cittadino. E non ci si può certo stupire per il fatto che la <span about="https://w3id.org/moro/enoam/data/131127/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> abbia combattuto e combatta la sua battaglia contro la minaccia totalitaria anche allargando l’area della libertà, anche acquisendo, nella chiarezza e nell’impegno, nuove forze disposte alla differenziazione e quindi alla lotta democratica di fronte a tutti per la difesa della libertà<sup><a href="#curatornote-6" id="curatornote-ref-6">[6]</a></sup>. Non ci si può stupire che proprio come frutto della battaglia di questi venti anni la cittadella assediata della democrazia abbia potuto in qualche modo allentare le proprie difese e spostare i confini che essa è chiamata a difendere.</p><p class="paragraph" data-counter="20" id="p-20">È un progresso importante, l’avviamento ad un più stabile assetto delle istituzioni che va di pari passo con lo sviluppo democratico e la crescente area di libertà e dignità esistente nella nostra comunità nazionale. È la battaglia della <span about="https://w3id.org/moro/enoam/data/131127/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che continua, su posizioni più avanzate e sulla base di acquisizioni importanti. E continua anche con una più accentuata differenziazione tra forze politiche democratiche ed un più penetrante ed efficace contenuto programmatico, un programma di sviluppo democratico, di progresso economico, di giustizia sociale.</p><p class="paragraph" data-counter="21" id="p-21">La collaborazione tra le forze politiche, il rifiuto dell’esclusivismo, una efficace mobilitazione per la instaurazione della più piena vita democratica in <span about="https://w3id.org/moro/enoam/data/131127/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, l’accettazione di ogni concorso utile per il grande obiettivo della difesa delle istituzioni e della assicurazione della libertà, la valorizzazione dei partiti democratici in un incessante sviluppo storico che permette di utilizzare le solidarietà più utili per la guida del paese, la garanzia offerta dalla forza, dall’autorità, dall’equilibrio, dalla volontà costruttiva della <span about="https://w3id.org/moro/enoam/data/131127/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, queste sono le cose essenziali di questi venti anni e gli elementi di un’ulteriore felice evoluzione della situazione politica italiana.</p><p class="paragraph" data-counter="22" id="p-22">Nella chiara delineazione degli obiettivi di fondo della politica interna ed estera del paese, nella costante dedizione alla causa della libertà, nella valorizzazione delle collaborazioni democratiche, <span about="https://w3id.org/moro/enoam/data/131127/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> e con lui e dopo di lui la <span about="https://w3id.org/moro/enoam/data/131127/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non hanno mai rinunziato alla garanzia fondamentale costituita appunto dalla stessa <span about="https://w3id.org/moro/enoam/data/131127/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, dalla sua tradizione, dalla sua ispirazione ideale, dalla sua capacità rappresentativa, dal suo responsabile equilibrio. Non hanno mai rinunziato alla forza ed alla insostituibile funzione della <span about="https://w3id.org/moro/enoam/data/131127/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Questa è stata e resta la garanzia fondamentale.</p><p class="paragraph" data-counter="23" id="p-23">Nessuna collaborazione è concepibile, è utile per il paese, se essa significhi rinuncia alla forza della <span about="https://w3id.org/moro/enoam/data/131127/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, alla sua dignità ed autonomia, se si pretenda non la integrazione del suo programma e della sua funzione, ma la neutralizzazione e l’isterilimento di essi. Ma se questa integrità è garantita, una collaborazione democratica, che abbia appunto il suo perno nella forza e nell’autonomia della <span about="https://w3id.org/moro/enoam/data/131127/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, potrà rendere ancora grandi servizi al paese. Il centro di gravità resta dunque ancora oggi, alla vigilia di questa campagna elettorale, nella <span about="https://w3id.org/moro/enoam/data/131127/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: in una <span about="https://w3id.org/moro/enoam/data/131127/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> forte, autorevole, sensibile, pronta al nuovo, consapevole della sua funzione. Una <span about="https://w3id.org/moro/enoam/data/131127/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che ponga ancora i suoi ideali e la sua forza al servizio del paese.  </p><p>Aldo Moro</p><ol id="curatorNotes"><li about="https://w3id.org/moro/enoam/data/131127/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La Democrazia cristiana venne fondata in clandestinità nell’ottobre 1942 a Milano. <a href="#curatornote-ref-1">↑</a></li><li about="https://w3id.org/moro/enoam/data/131127/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-2">↑</a></li><li about="https://w3id.org/moro/enoam/data/131127/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-3">↑</a></li><li about="https://w3id.org/moro/enoam/data/131127/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro cita De Gasperi nelle fasi di fondazione della Democrazia Cristiana. In particolare richiama il programma del nuovo partito, <em>Le idee ricostruttive della Democrazia Cristiana</em>, steso da De Gasperi in qualità di presidente della Commissione centrale provvisoria della Dc, che sarebbe stato diffuso dopo il 25 luglio 1943. <a href="#curatornote-ref-4">↑</a></li><li about="https://w3id.org/moro/enoam/data/131127/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La politica del centrismo si era basata sulla collaborazione tra la Dc e i partiti laici minori (socialdemocratici, liberali e repubblicani). <a href="#curatornote-ref-5">↑</a></li><li about="https://w3id.org/moro/enoam/data/131127/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla politica del centro-sinistra e alla prospettiva di allargare l’«area democratica» attraverso l’ingresso dei socialisti nella maggioranza. <a href="#curatornote-ref-6">↑</a></li></ol></body></html>