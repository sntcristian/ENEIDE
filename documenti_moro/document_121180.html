<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.180" name="dcterms.relation"/><meta content="10.48678/unibo/aldomoro1.2.1.180" name="dcterms.identifier"/><meta content="Moro, Aldo, La linea della carta, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.180." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>La linea della carta</title>
<div id="mentionMeta"><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte costituzionale della Repubblica Italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>La linea della carta</h1><p class="paragraph" data-counter="1" id="p-1">La Costituzione italiana approvata ieri sera a grande maggioranza dall’<span about="https://w3id.org/moro/enoam/data/121180/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span> pone le basi del nuovo Stato repubblicano e ne delinea il volto storico di una democrazia fondata sul lavoro e sui valori umani. </p><p class="paragraph" data-counter="2" id="p-2">Essa è frutto di 18 mesi di lunghe e approfondite discussioni che hanno impegnato in feconde divergenze i partiti, della esperienza del passato e della intuizione dell’avvenire, dello storico incontro delle esigenze di libertà e di quelle di giustizia.</p><p class="paragraph" data-counter="3" id="p-3">Se contraddizioni vi sono nel nuovo testo costituzionale, se vi sono lacune, soluzioni appena abbozzate, reticenze e prudenze di fronte a taluni problemi fondamentali della nostra vita sociale, ciò rispecchia le incertezze talvolta angosciose di questa epoca in cui siamo stati chiamati a vivere.</p><p class="paragraph" data-counter="4" id="p-4">Certamente nessun partito potrebbe riconoscere espressa integralmente la sua ideologia e la sua dottrina politica nella Carta costituzionale. Tuttavia quanto in essa non può essere oggetto di consenso, se diminuisce il senso di appartenenza della Costituzione a determinate correnti politiche, permette in compenso che essa rappresenti in qualche misura il fondamento della convivenza civile di un popolo diviso da dissidi ideologici e politici, ma tutto unito da un destino comune in una comune ricerca delle forme migliori, le più libere e giuste, del vivere associato.</p><p class="paragraph" data-counter="5" id="p-5">E per questo crediamo che i partiti, i quali rappresentano in modo più largo ed intenso l’opinione pubblica del nostro Paese hanno creduto di dare la loro approvazione finale alla Costituzione pur avendo dissentito, e talora con opposizione vivace, da talune particolari formulazioni.</p><p class="paragraph" data-counter="6" id="p-6">Così la Costituzione italiana viene posta in un certo senso al di sopra delle pur giustificate divergenze di parte, come il fondamento della nostra comunità nazionale, come incarnazione, pure storicamente imperfetta, dei nostri ideali di civiltà, come garanzia tutta di libertà e giustizia.</p><p>Avrà questa Costituzione lunga vita?</p><p class="paragraph" data-counter="7" id="p-7">Riuscirà essa a superare le difficoltà che la vicenda storica opporrà alla sua attuazione?</p><p class="paragraph" data-counter="8" id="p-8">Saprà soddisfare le profonde esigenze di un popolo che sorge a nuova vita? </p><p class="paragraph" data-counter="9" id="p-9">È difficile rispondere ora a queste domande: anche se è naturale in tutti il desiderio e l’augurio che essa resista alla prova e [non] si manifesti strumento effimero di convivenza. </p><p class="paragraph" data-counter="10" id="p-10">Forse più che presagi questa è l’ora di esami di coscienza severi, per accertare se e come i partiti hanno saputo corrispondere all’attesa dei loro aderenti, se e come, in una situazione obiettivamente difficile, sono riusciti a far valere la loro dottrina e a tradurla nelle concrete formule della Costituzione. </p><p class="paragraph" data-counter="11" id="p-11">Noi abbiamo per questo la coscienza tranquilla e possiamo oggi dire che il nostro contributo aderente alla impostazione programmatica del <span about="https://w3id.org/moro/enoam/data/121180/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> in occasione delle elezioni per la <span about="https://w3id.org/moro/enoam/data/121180/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>, è stato sempre importante, spesse volte decisivo.</p><p class="paragraph" data-counter="12" id="p-12">Se è vero che neppure a noi sono mancati insuccessi per il formarsi di improvvisate o innaturali maggioranze o per una certa, talvolta, preconcetta incomprensione di altri gruppi di fronte a proposte nutrite di equilibrio e di buon senso, è però certo che per quell’indirizzo di pensiero che il documento costituzionale riflette, per quella linea che vi si può cogliere in mezzo a lacune o storture, esso esprime la nostra concezione del mondo e la nostra gerarchia di valori. </p><p class="paragraph" data-counter="13" id="p-13">Frutto questo di un’azione intensa, continua, consapevole, organica di una visione architettonica della struttura costituzionale del nuovo Stato: dal riconoscimento dei diritti naturali dell’uomo e della libera società umana alle garanzie delle libertà civili e politiche; dalla tutela integrale della famiglia, della scuola, della <span about="https://w3id.org/moro/enoam/data/121180/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, perché svolgano in una convergenza ideale con lo Stato ma con naturale indipendenza, la loro missione nel mondo, alla garanzia delle libertà economiche. Anche qui certo vi sono manchevolezze, ma non si può negare che la “linea” sia cristiana, che il “sistema” esprima un’istanza di autentica libertà umana nel rispetto di tutte le esigenze dell’uomo, di tutte le sue esperienze associative.</p><p class="paragraph" data-counter="14" id="p-14">È questa base morale che rende, noi crediamo luminosa la nuova costituzione e la pone come una base solida del nostro vivere civile pur nell’incertezza delle strutture costituzionali del nuovo Stato.</p><p class="paragraph" data-counter="15" id="p-15">Non possiamo qui non ricordare con amarezza che il Senato è risultato manchevole di fronte all’esigenza di una organica rappresentanza del popolo nel potere legislativo.</p><p class="paragraph" data-counter="16" id="p-16">Noi avevamo immaginato il Senato come espressione delle forze del lavoro le quali venivano così immesse ordinatamente, ma in modo vivo e fervido, nella struttura dello Stato. </p><p class="paragraph" data-counter="17" id="p-17">Invece si è avuta una seconda camera socialmente insignificante.</p><p class="paragraph" data-counter="18" id="p-18">Ricordiamo le contraddizioni sull’ordinamento rivolto a garantire la indipendenza della Magistratura e le reticenze sulla <span about="https://w3id.org/moro/enoam/data/121180/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> che doveva pure essere, per comune consenso, la garanzia sicura della legalità costituzionale. Ma in definitiva, guardato per grandi linee, l’ordinamento dello Stato è un ordinamento democratico nel quale, per forza interna, senza scosse, per insegnamento della esperienza storica le strutture si andranno consolidando, modificando, adattando alla viva realtà che nello Stato si riflette e si ordina.</p><p class="paragraph" data-counter="19" id="p-19">Restano questi punti come istanze di revisione che il nostro <span about="https://w3id.org/moro/enoam/data/121180/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> in armonia con il suo programma pone sin da questo momento, ma che non possono far dimenticare la struttura complessa dell’ordinamento costituzionale così come l’abbiamo delineata. </p><p class="paragraph" data-counter="20" id="p-20">Ci sia consentito di soffermarci un momento su quella parte della Costituzione che tratta del lavoro e ne riconosce la preminenza nella nostra civiltà. Noi non siamo stati per questa parte meno attivi che per altre, sicché tutte le disposizioni in essa contenute, scaturiscono da nostre proposte e dal nostro cordiale, spontaneo, consenso. </p><p class="paragraph" data-counter="21" id="p-21">Sulla base dell’iniziativa privata, essa pure espressione della libertà umana, è costruito un complesso di norme che stabiliscono i limiti ed i controlli necessari per rivolgere a fini sociali il possesso dei beni e garantire in ogni forma opportuna il diritto di lavoro. È posta così la premessa per le riforme più ardite che, ad opera delle future camere, dovranno realizzare la giustizia sociale e dare un nuovo volto al nostro Paese.</p><p class="paragraph" data-counter="22" id="p-22">È una trasformazione graduale, ordinata, democratica quella prevista dalla Costituzione e che presenta oggi come un impegno solenne assunto di fronte al popolo italiano. </p><p class="paragraph" data-counter="23" id="p-23">Il quale può fiduciosamente attendere da noi, per le leggi che attueranno la Costituzione anche in questo campo così delicato, quella stessa coerenza ideale e vigorosa fermezza con le quali nella Costituzione abbiamo espresso il nostro programma di libertà e giustizia.</p><p class="paragraph" data-counter="24" id="p-24">Concludendo oggi il nostro lavoro, affidando al popolo italiano lo strumento fondamentale di vita democratica che siamo andati costruendo nell’adempimento del nostro mandato, in pace con la nostra coscienza per aver servito nel <span about="https://w3id.org/moro/enoam/data/121180/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> il popolo, ci domandiamo se vi sia in questo lavoro, frutto di tante esperienze e posizioni, qualche cosa che superi il momento che passa ed entri nella storia del nostro paese.</p><p class="paragraph" data-counter="25" id="p-25">Ebbene per le idee che sono state proposte, per il confronto di ideologie e civiltà che queste fervide esperienze di lavoro hanno procurato, per l’impegno di una instaurazione democratica che risolva i problemi dell’uomo e della società in Italia, noi crediamo che questa fatica di meditazione e di decisione, che il popolo tutto ha affrontato attraverso noi rappresentanti, resti aldilà delle imperfette formulazioni come uno svolgimento importante della storia italiana.</p></body></html>