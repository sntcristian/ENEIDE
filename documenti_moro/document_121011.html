<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.011" name="dcterms.relation"/><meta content="10.48678/unibo/aldomoro1.2.1.011" name="dcterms.identifier"/><meta content="Moro, Aldo, [Tendenze progressive della Costituzione. I principi dei rapporti civili], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.011." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Tendenze progressive della Costituzione. I principi dei rapporti civili]</title>
<div id="mentionMeta"><meta about="https://w3id.org/moro/enoam/data/pietro-mancini" typeof="foaf:Person"/><meta about="https://w3id.org/moro/enoam/data/pietro-mancini" content="Pietro Mancini" property="rdfs:label"/><meta about="https://w3id.org/moro/enoam/data/pietro-mancini" property="owl:sameAs" resource="http://www.wikidata.org/entity/Q3904028"/><meta about="https://w3id.org/moro/enoam/data/pietro-mancini" content="pietro-mancini" property="wdt:P1986"/><meta about="https://w3id.org/moro/enoam/data/pietro-mancini" content="Mancini, Pietro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Tendenze progressive della Costituzione. I principi dei rapporti civili]</h1><p class="paragraph" data-counter="1" id="p-1">	[L’onorevole Moro] Ritiene<sup><a href="#curatornote-1" id="curatornote-ref-1">[1]</a></sup> che, in questa materia, voler definire il senso rigorosamente giuridico, non sia una cosa attuabile senza rinunziare ad una dichiarazione di affermazione della tendenza progressiva che deve avere la democrazia italiana nell’attuale momento. Parlando del diritto ad un eguale trattamento sociale, s’intende mettere in luce il carattere dinamico che deve avere lo Stato democratico. Ciò è espresso nella seconda parte dell’articolo, in cui si afferma che è compito dello Stato e della società, di eliminare gli ostacoli che impediscono il raggiungimento della piena dignità della persona umana e del suo completo sviluppo. </p><p class="paragraph" data-counter="2" id="p-2">	[L’onorevole Moro] Mette<sup><a href="#curatornote-2" id="curatornote-ref-2">[2]</a></sup> in evidenza che attualmente si è in una fase fluida dei rapporti sociali per cui, pur sperando che si possa arrivare al più presto ad un loro concretamento, per il momento è necessario limitarsi ad affermare lo spirito che deve animare la Costituzione. Per questo motivo non può accogliere la proposta formulata dall’onorevole <span about="https://w3id.org/moro/enoam/data/121011/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/pietro-mancini" typeof="deo:Reference">Mancini</span><sup><a href="#curatornote-3" id="curatornote-ref-3">[3]</a></sup> di aggiungere la parola «e politico», dopo la parola «sociale» in quanto il diritto ad un eguale trattamento politico rientra nella eguaglianza di fronte alla legge. </p><p class="paragraph" data-counter="3" id="p-3">	Circa l’aggiunta delle parole «di nazionalità», dopo le parole «di razza», gli sembra che anche lasciando l’espressione «gli uomini» si potrebbe egualmente accettare la discriminante della nazionalità, perché anche nel diritto privato è riconosciuta, una eguaglianza di trattamento anche per gli stranieri che sono nello Stato italiano. Ritiene infatti che sia bene affermare nella Costituzione una eguaglianza di trattamento, almeno in sede di diritto privato, a coloro che sono di altra nazionalità. </p><p class="paragraph" data-counter="4" id="p-4">	[L’onorevole Moro] Ritiene<sup><a href="#curatornote-4" id="curatornote-ref-4">[4]</a></sup> che aggiungendo all’inizio del secondo comma un «perciò» sarebbe più evidente il preciso riferimento alla prima parte dell’articolo, mentre aggiungendo le parole «e politico» si verrebbero a confondere le idee. </p><ol id="curatorNotes"><li about="https://w3id.org/moro/enoam/data/121011/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla formulazione dell’articolo 2.  <a href="#curatornote-ref-1">↑</a></li><li about="https://w3id.org/moro/enoam/data/121011/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende la parola intervenendo su alcuni punti specifici sollevati nel dibattito in merito alla formulazione dell’articolo 2. <a href="#curatornote-ref-2">↑</a></li><li about="https://w3id.org/moro/enoam/data/121011/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Pietro Mancini (1876-1968), politico, deputato all’Assemblea costituente per il gruppo socialista. Si veda la voce del DBI, a firma Paolo Mattera, vol. 68, 2007. <a href="#curatornote-ref-3">↑</a></li><li about="https://w3id.org/moro/enoam/data/121011/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene commentando la proposta presentata dall’onorevole Pietro Mancini. <a href="#curatornote-ref-4">↑</a></li></ol></body></html>