<!DOCTYPE html>
<html><head><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.306" name="dcterms.relation"/><meta content="10.48678/unibo/aldomoro1.3.2.306" name="dcterms.identifier"/><meta content="Moro, Aldo, [Dichiarazione in occasione della visita ai terremotati della Sicilia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.306." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Dichiarazione in occasione della visita ai terremotati della Sicilia</title>


</head><body><h1 class="title">Dichiarazione in occasione della visita ai terremotati della Sicilia </h1><p class="paragraph" data-counter="1" id="p-1">Da voi sono ritornato per salutavi. Fui allora in mezzo a voi nel momento più drammatico: ebbi in quel momento ad ammirare lo slancio con cui tutti con tanta generosità avete agito per soddisfare le esigenze fondamentali della vita locale. Non siete stati dimenticati e la mia presenza tra voi vuol dire che siete un punto tanto importante nella vita nazionale.</p><p class="paragraph" data-counter="2" id="p-2">Ho voluto compiere oggi una visita nelle zone del terremoto per esprimere alle popolazioni colpite l’affettuosa solidarietà del governo e mia personale. Ho naturalmente esaminato la situazione così come oggi si presenta in vista della completa attuazione delle provvidenze predisposte dal governo. Mentre si prepara la ricostruzione degli abitati, il nostro sforzo è oggi incentrato sul completamento di baraccamenti nelle migliori possibili condizioni di vita per le famiglie.</p><p class="paragraph" data-counter="3" id="p-3">Desidero assicurare che questo tempo intermedio sarà il più breve possibile. Dobbiamo, infatti, pensare al domani, alla completa ripresa della vita economica e sociale di queste zone nelle quali vive una popolazione generosa degna di tutta la solidarietà.</p><p class="paragraph" data-counter="4" id="p-4">Desidero rivolgere il mio elogio alle autorità dello Stato e della Regione alle forze dell’ordine, ai vigili del fuoco, alla polizia femminile, alla croce rossa, a tutti coloro che tanto hanno fatto e fanno per riportare a condizioni normali di vita coloro che furono duramente colpiti.</p><p class="paragraph" data-counter="5" id="p-5">Questo lavoro continua e continuerà con ammirevole spirito di generosità.</p></body></html>