<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.222" name="dcterms.relation"/><meta content="10.48678/unibo/aldomoro1.2.1.222" name="dcterms.identifier"/><meta content="Moro, Aldo, Emigrazione e aiuto internazionale, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.222." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Emigrazione e aiuto internazionale</title>
<div id="mentionMeta"><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-internazionale-del-lavoro" typeof="foaf:Organization"/><meta about="https://w3id.org/moro/enoam/data/organizzazione-internazionale-del-lavoro" content="Organizzazione Internazionale del Lavoro" property="rdfs:label"/><meta about="https://w3id.org/moro/enoam/data/organizzazione-internazionale-del-lavoro" property="owl:sameAs" resource="http://www.wikidata.org/entity/Q54129"/><meta about="https://w3id.org/moro/enoam/data/organizzazione-per-la-cooperazione-economica-europea" typeof="foaf:Organization"/><meta about="https://w3id.org/moro/enoam/data/organizzazione-per-la-cooperazione-economica-europea" content="OECE" property="rdfs:label"/><meta about="https://w3id.org/moro/enoam/data/organizzazione-per-la-cooperazione-economica-europea" property="owl:sameAs" resource="http://www.wikidata.org/entity/Q3057312"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d'America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Emigrazione e aiuto internazionale</h1><p class="paragraph" data-counter="1" id="p-1">La recente visita della commissione parlamentare statunitense, venuta in <span about="https://w3id.org/moro/enoam/data/121222/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> per studiare i problemi della sovrapopolazione nel nostro continente e restata alcuni giorni anche in <span about="https://w3id.org/moro/enoam/data/121222/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ha ridestato nell’opinione pubblica italiana e nella stampa l’interesse, peraltro sempre abbastanza vivo, per il problema dell’emigrazione. Problema, come pochi altri, complesso e di difficile e lunga soluzione: e tuttavia di così grande importanza, di così assoluta urgenza, che si giustificano lo slancio e l’impegno perseverante con i quali il Governo italiano, pur consapevole di quella complessità e difficoltà, lo affronta e si adopera per avviarlo a soluzione. Ebbene proprio in questa visione degli ostacoli da superare, delle indispensabili collaborazioni da chiedere, in questa spesso sconfortante considerazione della molteplicità degli interessi che si devono impegnare ed armonizzare per dar vita ad un consistente fenomeno migratorio, si accende di quando in quando una luce di speranza. Ed è quando ci si accorge di non essere poi del tutto soli ad affrontare il grave problema per le prove concrete di comprensione e di collaborazione da parte di altri, confortante testimonianza di una solidarietà internazionale che progredisce dal piano delle certamente gradite affermazioni di amicizia a quello più concreto e fattivo dell’aiuto offerto per un intento così squisitamente umano, qual è quello di dare degna sistemazione di lavoro e di vita all’eccesso di popolazione di alcune regioni del mondo. </p><p class="paragraph" data-counter="2" id="p-2">Il fenomeno dell’emigrazione è essenzialmente bilaterale. Anche se lo si voglia infatti ridurre alla più semplice espressione, è certo che esso si svolge a patto che due Stati almeno siano impegnati e interessati, quello che cede e quello che riceve mano d’opera. E diciamo esplicitamente «interessati», perché un fenomeno di questa natura, che incide così profondamente sulla struttura sociale e sulla realtà dei rapporti economici del paese di immigrazione, non può svolgersi per mere ragioni di simpatia o di amicizia, per così dire, politica, ma deve trovare il suo fondamento nella utilità che ne derivi per lo sviluppo economico e sociale del paese che riceve la mano d’opera. Il problema dell’emigrazione appare così chiaramente un problema di politica e di politica internazionale, del quale ordine di problemi riproduce le caratteristiche di intrinseca difficoltà in ragione della tipica parità (sovranità) degli Stati, di fluidità, di subordinazione a giochi complessi di interessi, a motivi psicologici, a sentimenti e risentimenti, senza dire che tutta questa materia è condizionata dalle impostazioni di politica estera generale e dalle possibilità che i successi di essa possono offrire di volta in volta. </p><p class="paragraph" data-counter="3" id="p-3">Perciò sembrano troppo facili le critiche che si rivolgono sovente alla politica dell’emigrazione in vista dei risultati modesti che ne conseguono in relazione alle grandissime esigenze della mano d’opera disoccupata. Critiche superficiali, perché non tengono conto (o per ingenuità o per malafede) delle obiettive difficoltà da vincere, di questa necessaria ambientazione psicologica, economica, politica (frutto, quand’anche possa essere conseguita, di lunghissimi sforzi), del fatto, come si è detto, che qui non si tratta di volere, ma di persuadere gli altri, in piena libertà, a volere con noi; di creare cioè una forma mentis sensibile agli aspetti positivi e costruttivi di questo fenomeno sulla base di valutazione di convenienza, ma anche di amicizia e di collaborazione ideologica e politica. </p><p class="paragraph" data-counter="4" id="p-4">Questo difficile processo prepara la via alla stipulazione di accordi di emigrazione, quali in gran numero furono predisposti e realizzati in questi anni dal governo italiano. Il quale certo, essendosene proposto il problema nel tracciare le linee direttive della sua politica emigratoria, non ha mancato di sfruttare tutte le possibilità insite nei particolari rapporti intercorrenti tra <span about="https://w3id.org/moro/enoam/data/121222/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed altri Stati ai fini di ottenere un consistente sviluppo di flussi emigratori e condizioni adeguate di vita per i nostri lavoratori. In effetti vi sono delle situazioni di politica internazionale, per ragioni storiche e per un complesso di determinanti psicologiche, particolarmente felici e feconde di utile collaborazione in campo emigratorio; vi sono talune circostanze nelle quali un regolamento bilaterale di rapporti di tale natura appare del tutto agevole. Sarebbe perciò assurdo, per una astratta pregiudiziale internazionalistica, non sfruttare a fondo queste possibilità e non utilizzare siffatte circostanze mediante trattative dirette. </p><p class="paragraph" data-counter="5" id="p-5">Ma sta di fatto che una tale formula è insufficiente. Innanzitutto perché sempre in qualche misura il fenomeno emigratorio è non già bilaterale, bensì plurilaterale. Vi è un terzo che è impegnato ed interessato ad un libero e soddisfacente afflusso di mano d’opera in eccedenza dalle zone di mancata occupazione a quelle di possibile impiego; ed è tutta intera la comunità internazionale la quale certo si avvantaggia del maggior benessere generale che da questo spostamento deriva e dal più pieno sviluppo delle intrinseche ricchezze del mondo. Ed ecco la ragione di quelle iniziative, di quegli interventi sul piano internazionale rivolti a studiare in concreto le possibilità di trasferimento della mano d’opera eccedente, a predisporre le misure di ordine tecnico adatte a fronteggiare le esigenze di così notevoli spostamenti di popolazione, ad agevolare in ogni modo, anche attraverso adeguata qualificazione professionale, il flusso emigratorio. Sono in questo ordine interventi, dal Governo italiano apprezzati e desiderati, del <em><span about="https://w3id.org/moro/enoam/data/121222/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/organizzazione-internazionale-del-lavoro" typeof="deo:Reference">Bureau International du Travail</span></em><sup><a href="#curatornote-1" id="curatornote-ref-1">[1]</a></sup> e di altri organismi che hanno operato e stanno ancora operando in questo senso. </p><p class="paragraph" data-counter="6" id="p-6">Un cenno a parte merita, sul piano degli interventi plurilaterali in ordine ai problemi emigratori, quello recente e concreto dell’<span about="https://w3id.org/moro/enoam/data/121222/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/organizzazione-per-la-cooperazione-economica-europea" typeof="deo:Reference">OECE</span><sup><a href="#curatornote-2" id="curatornote-ref-2">[2]</a></sup>. In effetti l’intervento di un terzo tra Stato di emigrazione e Stato di immigrazione ha sovente un senso specifico, perché questo terzo è l’organo che fornisce i capitali necessari per un serio movimento emigratorio e dei quali evidentemente difettano i due Stati direttamente interessati. Ora è appunto l’<span about="https://w3id.org/moro/enoam/data/121222/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/organizzazione-per-la-cooperazione-economica-europea" typeof="deo:Reference">OECE</span> che, nell’ambito della distribuzione delle ricchezze offerte per la ricostruzione economica dell’<span about="https://w3id.org/moro/enoam/data/121222/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, ha considerato le necessità emigratorie dell’<span about="https://w3id.org/moro/enoam/data/121222/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed ha voluto ad esse destinare una parte di questo aiuto, benché in misura inferiore ancora alle nostre richieste. Al di là del valore economico-sociale dell’esperimento emigratorio che sarà fatto a cura del Governo italiano nell’ambito degli stanziamenti previsti, sta il valore morale e politico di questa realizzata partecipazione internazionale (dell’<span about="https://w3id.org/moro/enoam/data/121222/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">America</span> e dell’<span about="https://w3id.org/moro/enoam/data/121222/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>) alla risoluzione di questo nostro angoscioso problema. È la prima volta che non siamo stati lasciati soli con noi stessi: altri è intervenuto ad aiutarci per un superiore interesse europeo e mondiale. Interesse di sviluppo economico-sociale del mondo e correlativo interesse di pace. È davvero un promettente inizio al quale speriamo seguano sviluppi adeguati; per il che occorre maggiore conoscenza dei problemi e maggiore contatto dei popoli. La visita quindi dei parlamentari americani è di felice auspicio.</p><ol id="curatorNotes"><li about="https://w3id.org/moro/enoam/data/121222/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Bureau International du Travail è il nome francese dell’Organizzazione internazionale del Lavoro, fondata nel 1919 e divenuta l’agenzia specializzata sui temi del lavoro e della politica sociale delle Nazioni Unite. <a href="#curatornote-ref-1">↑</a></li><li about="https://w3id.org/moro/enoam/data/121222/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Oece è l’Organizzazione per la cooperazione economica europea, istituita il 16 aprile 1948 a Parigi.  <a href="#curatornote-ref-2">↑</a></li></ol></body></html>