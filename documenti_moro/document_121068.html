<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.068" name="dcterms.relation"/><meta content="10.48678/unibo/aldomoro1.2.1.068" name="dcterms.identifier"/><meta content="Moro, Aldo, [La sovranità dello Stato e il diritto di resistenza. Lo Stato come ordinamento giuridico e i suoi rapporti con gli altri ordinamenti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.068." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La sovranità dello Stato e il diritto di resistenza. Lo Stato come ordinamento giuridico e i suoi rapporti con gli altri ordinamenti]</title>
<div id="mentionMeta"><meta about="https://w3id.org/moro/enoam/data/giuseppe-grassi" typeof="foaf:Person"/><meta about="https://w3id.org/moro/enoam/data/giuseppe-grassi" content="Giuseppe Grassi" property="rdfs:label"/><meta about="https://w3id.org/moro/enoam/data/giuseppe-grassi" property="owl:sameAs" resource="http://www.wikidata.org/entity/Q2544332"/><meta about="https://w3id.org/moro/enoam/data/giuseppe-grassi" content="giuseppe-grassi_res-42b02af4-87ee-11dc-8e9d-0016357eee51" property="wdt:P1986"/><meta about="https://w3id.org/moro/enoam/data/giuseppe-grassi" content="Grassi, Giuseppe" property="skos:prefLabel"/><meta about="https://w3id.org/moro/enoam/data/giuseppe-dossetti" typeof="foaf:Person"/><meta about="https://w3id.org/moro/enoam/data/giuseppe-dossetti" content="Giuseppe Dossetti" property="rdfs:label"/><meta about="https://w3id.org/moro/enoam/data/giuseppe-dossetti" property="owl:sameAs" resource="http://www.wikidata.org/entity/Q370039"/><meta about="https://w3id.org/moro/enoam/data/giuseppe-dossetti" content="giuseppe-dossetti" property="wdt:P1986"/><meta about="https://w3id.org/moro/enoam/data/giuseppe-dossetti" content="Dossetti, Giuseppe" property="skos:prefLabel"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La sovranità dello Stato e il diritto di resistenza. Lo Stato come ordinamento giuridico e i suoi rapporti con gli altri ordinamenti] </h1><p class="paragraph" data-counter="1" id="p-1">[L’onorevole Moro] Non entra<sup><a href="#curatornote-1" id="curatornote-ref-1">[1]</a></sup> nella disputa sottile e interessante se la sovranità spetti al popolo o allo Stato, ma non può essere d’accordo con l’onorevole <span about="https://w3id.org/moro/enoam/data/121068/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span><sup><a href="#curatornote-2" id="curatornote-ref-2">[2]</a></sup> quando ritiene non necessaria la specificazione dei limiti giuridici e politici in cui si esplica la sovranità dello Stato. Dopo venti anni di arbitrio del potere esecutivo che avevano portato alla creazione di una dottrina per la quale la sovranità dello Stato consisteva nell’assoluta potenza, o prepotenza, si deve affermare nella Costituzione che il potere dello Stato è un potere giuridico, e che lo Stato comanda nei limiti della Costituzione e delle leggi ad essa conformi. Questa precisazione è tanto più necessaria in relazione all’articolo 3 formulato dall’onorevole <span about="https://w3id.org/moro/enoam/data/121068/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giuseppe-dossetti" typeof="deo:Reference">Dossetti</span><sup><a href="#curatornote-3" id="curatornote-ref-3">[3]</a></sup>, nel quale si precisa come al singolo, o alla collettività, spetti la resistenza contro lo Stato, se esso avvalendosi della sua veste di sovranità, tenta di menomare i diritti sanciti dalla Costituzione e dalle leggi. Solo dopo aver dichiarato che la sovranità dello Stato è nell’ambito dell’ordinamento giuridico, si ha la possibilità di sancire nella Costituzione il diritto di resistenza contro gli atti di arbitrio dello Stato.</p><p class="paragraph" data-counter="2" id="p-2">Dopo una esperienza storica come quella vissuta, non crede si possa fare a meno di fissare con la massima chiarezza i seguenti concetti: sovranità dello Stato nell’ambito della legge; organi del popolo o delegati dal popolo all’esercizio della sovranità; diritto e dovere di resistenza del singolo e della collettività agli atti arbitrari dello Stato.</p><p class="paragraph" data-counter="3" id="p-3">[L’onorevole Moro] Crede che la richiesta dell’onorevole <span about="https://w3id.org/moro/enoam/data/121068/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-4" id="curatornote-ref-4">[4]</a></sup>, circa l’articolo 21 della Costituzione francese<sup><a href="#curatornote-5" id="curatornote-ref-5">[5]</a></sup>, abbia avuto principalmente lo scopo di individuare il significato della norma in discussione. A parte la non opportunità di copiare l’articolo della Costituzione francese, sostanzialmente la formula proposta dall’onorevole <span about="https://w3id.org/moro/enoam/data/121068/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giuseppe-dossetti" typeof="deo:Reference">Dossetti</span> raggiunge lo stesso scopo del suddetto articolo 21, vale a dire di sancire il diritto alla rivoluzione, dandogli una giustificazione etico-giuridica. </p><p class="paragraph" data-counter="4" id="p-4">Insieme a questa giustificazione si è posto però un limite, perché in tanto la rivoluzione è legittima in quanto nasca da uno stato di indebita compressione dei diritti di libertà sanciti dalla Costituzione. </p><p class="paragraph" data-counter="5" id="p-5">A quanto è stato dichiarato dai Relatori<sup><a href="#curatornote-6" id="curatornote-ref-6">[6]</a></sup> sull’espressione «dovere», aggiunge che essa può essere intesa anche come un dovere morale, che è bene sia affermato dalla Costituzione, nel senso che la passività, di fronte all’arbitrio dello Stato, costituisce inosservanza di un dovere morale fondamentale. </p><p class="paragraph" data-counter="6" id="p-6">Crede, pertanto, che la norma abbia un preciso e netto significato giuridico, in quanto pone un criterio direttivo al legislatore penale, affinché non consideri come reati degli atti commessi con apparenza delittuosa, ma che hanno invece il nobile scopo di garantire la libertà umana.</p><ol id="curatorNotes"><li about="https://w3id.org/moro/enoam/data/121068/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito incentrato sul concetto di sovranità e sull’esercizio di questa sovranità da parte del popolo e dello Stato. Il presidente Umberto Tupini apre la discussione presentando gli articoli sul tema proposti dai relatori. <a href="#curatornote-ref-1">↑</a></li><li about="https://w3id.org/moro/enoam/data/121068/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Grassi (1883-1950), avvocato, politico, deputato all’Assemblea costituente per il gruppo dell’Unione democratica nazionale. Si veda la voce del DBI, a firma Gaetano Quagliarello, vol. 58, 2002. <a href="#curatornote-ref-2">↑</a></li><li about="https://w3id.org/moro/enoam/data/121068/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Dossetti (1913-1996), docente di Diritto canonico, deputato all’Assemblea costituente per il gruppo democratico cristiano. Si veda la voce del DBI, a firma Paolo Pombeni, 2012. L’articolo 3 della proposta di Giuseppe Dossetti era il seguente: «La resistenza, individuale e collettiva agli atti dei pubblici poteri, che violino le libertà fondamentali e i diritti garantiti dalla presente Costituzione, è diritto e dovere di ogni cittadino». La relazione è in G. Dossetti, <em>La ricerca costituente, 1945-1952</em>, a cura di A. Melloni, Il Mulino, Bologna, 1994, pp. 208-213 (per l’articolo 3 si veda p. 209).  <a href="#curatornote-ref-3">↑</a></li><li about="https://w3id.org/moro/enoam/data/121068/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-4">↑</a></li><li about="https://w3id.org/moro/enoam/data/121068/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è all’articolo 21 del progetto di costituzione francese dell’aprile 1946: «Quand le Gouvernement viole les libertés et les droits garantis par la Constitution, la résistance sous toutes ses formes est le plus sacré des droits et le plus impérieux des devoirs».  <a href="#curatornote-ref-5">↑</a></li><li about="https://w3id.org/moro/enoam/data/121068/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> I relatori sono l’onorevole Giuseppe Dossetti e l’onorevole Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. La relazione di Cevolotto era incentrata sul tema «Rapporti tra Stato e Chiesa (libertà religiosa)». La relazione di Giuseppe Dossetti su due temi: «Lo Stato come ordinamento giuridico e i suoi rapporti con gli altri ordinamenti» e «Sulla libertà di opinione, di coscienza e di culto». <a href="#curatornote-ref-6">↑</a></li></ol></body></html>