<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.018" name="dcterms.relation"/><meta content="10.48678/unibo/aldomoro1.4.1.018" name="dcterms.identifier"/><meta content="Moro, Aldo, [Discorso a Udine in vista del congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.018." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso a Udine in vista del congresso]</title>
<div id="mentionMeta"><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/partito-comunista" typeof="foaf:Organization"/><meta about="https://w3id.org/moro/enoam/data/partito-comunista" content="Partito Comunista" property="rdfs:label"/><meta about="https://w3id.org/moro/enoam/data/partito-comunista" property="owl:sameAs" resource="http://www.wikidata.org/entity/Q233591"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Udine in vista del congresso]</h1><p>Cari amici,</p><p class="paragraph" data-counter="1" id="p-1">mi appare necessario in questo momento domandarci che cosa ci spinge verso il Congresso, quale esigenza, essenzialmente, siamo chiamati a soddisfare. Ebbene, lasciatemi dire, che questo dibattito, percorrendo vari stadi, anche quello nuovo dell’organizzazione regionale<sup><a href="#curatornote-1" id="curatornote-ref-1">[1]</a></sup>, fino all’incontro in sede nazionale, non mira solo e tanto a ricostituire la maggioranza, che si è disgregata dopo <span about="https://w3id.org/moro/enoam/data/141018/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/milano" typeof="deo:Reference">Milano</span><sup><a href="#curatornote-2" id="curatornote-ref-2">[2]</a></sup>, di fronte alle molte vicende che abbiamo vissuto ed a ricostituirla in modo veramente nuovo e vitale, ma tende anche e soprattutto a farci trovare la <span about="https://w3id.org/moro/enoam/data/141018/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> della quale oggi il Paese ha bisogno. Insomma una nuova <span about="https://w3id.org/moro/enoam/data/141018/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la quale non rinneghi certo il suo passato ricco di utili iniziative e di meriti storici, ma risponda in modo nuovo a necessità nuove, senza lasciarsi condizionare da esperienze valide per situazioni e stati d’animo diversi da quelli ora dominanti. I dati economici, sociali e psicologici sono oggi infatti profondamente mutati mentre le strutture politiche sono rimaste sostanzialmente le stesse. In certo senso anche la dialettica maggioranza-opposizioni, anche le alternative di potere che si collocano nel quadro tradizionale dei rapporti politici, sono in qualche misura esse stesse isterilite ed incapaci di dare una risposta appagante al grande movimento che scuote la nostra società. Sembra profilarsi quindi, come sbocco possibile di fronte al distacco che c’è tra potere ed opinione pubblica, una alternativa nel senso di un’incognita, un’alternativa ancora indecifrabile, ma che potrebbe essere fuori del sistema. Si prospetta dunque il rischio di non sapere, di non potere fronteggiare gli avvenimenti, se alle cose non si guardi con animo nuovo e non si scopra, nella fedeltà, ma anche nell’originalità ed attualità, una nuova funzione della <span about="https://w3id.org/moro/enoam/data/141018/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E non sapere o potere fronteggiare gli eventi, non significa solo correre il rischio di esserne travolti, ma di disperdere nell’anarchia o nella vanità di esperienze immature ed insignificanti gli elementi di verità, le importanti prospettive che possono essere colti in questo momento storico. Questa condizione nuova richiede una estrema attenzione. Un’attenzione non destinata certo ad esaurirsi in un momento solo, ad acquisire, una volta per tutte, una verità vitale, un modo di essere compiutamente adeguato. Gli è che in tempi aperti e nuovi devono essere continue ed autentiche la tensione ideale e la curiosità intellettuale rivolta a ricercare, in ogni istante, il posto giusto e la risposta giusta. È in questo quadro, nel quale può essere immaginata una <span about="https://w3id.org/moro/enoam/data/141018/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che non cessi mai di ricercare, di ritrovarsi e di servire, che si collocano i rapporti con le opposizioni, non già come un confronto, interessante e polemico insieme, che si esaurisca in se stesso, ma come esame dei dati nuovi ed impegnativi della situazione, così come si esprimono anche nella sensibilità altrui. Questo è assai meno di una progettata o larvata cogestione del potere ma è poi qualche cosa di più serio e profondo, benché del tutto distaccato dalla logica del potere e dalla confusione e contaminazione di ben differenziate forze politiche; cose tutte giustamente temute ed escluse. La verità è che, in piena libertà, in completa autonomia, la <span about="https://w3id.org/moro/enoam/data/141018/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> cerca e continua a cercare, per ogni dove, per il Congresso, nel Congresso e dopo il Congresso, se stessa, una <span about="https://w3id.org/moro/enoam/data/141018/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che, compreso il Paese, lo possa servire in modo adeguato e coerente a se stessa e guidare con autorità ed efficacia là dove esso, nel profondo significato delle mete che propone, chiede di essere condotto: senza acquiescenza e senza sopraffazione, ma con verità e responsabilità.</p><p class="paragraph" data-counter="2" id="p-2">In una situazione dunque ricca di interrogativi e di problemi, nella quale occorrono un vigore esemplare ed insieme un’estrema comprensione e pazienza, la <span about="https://w3id.org/moro/enoam/data/141018/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nell’intreccio dei rapporti che naturalmente la condizionano, ha tuttavia una sua peculiare responsabilità. È il più forte partito italiano ed è presumibile, e per noi auspicabile, che rimanga tale. È lealmente e naturalmente in una coalizione democratica, ma è anche se stessa; ha una sua visione di cose, stabilisce un suo contatto con la realtà, sente tutti i suoi doveri. Non si tratta della stanca e passiva continuazione di un compito che l’ha vista al centro degli eventi politici e asse centrale della vita nazionale. In questa funzione assolta, e non per arbitrio, c’è indubbiamente una ragione sulla quale si fonda una rinnovata assunzione di responsabilità, tanto da far apparire ancor oggi e nella prospettiva politica, l’eventuale surrogazione in questo compito come un’alternativa radicale e carica di rischi.</p><p class="paragraph" data-counter="3" id="p-3">Il titolo a guidare nella misura della propria capacità rappresentativa la società italiana non è però affidato ad una tradizione, per quanto significativa, né ad una mancanza di alternative, per quanto drammatica. È fondato invece su di una attitudine positiva, sulla fede negli ideali, su di una sensibilità estremamente acuta, su di una modernità di concezioni sociali e politiche, su di una piena affermazione di valori democratici, su di una autentica capacità di sintesi sociale, su di una vibrazione popolare connaturale a questo momento di storia.</p><p class="paragraph" data-counter="4" id="p-4">Innanzi tutto dunque fedeltà agli ideali, una visione propria dell’uomo e della società, che non è possibile, che non è utile scambiare con un prudente pragmatismo, misurato sul metro della opportunità, ma privo di slancio e di forza caratterizzante ed emotiva. Per quanto le ideologie siano discutibili, credo sempre meno che una rigorosa politica dell’efficienza possa soddisfare i bisogni profondi della coscienza umana in questo momento di storia.</p><p class="paragraph" data-counter="5" id="p-5">I cattolici sono entrati, liberi, nella vita pubblica ed hanno il loro posto nelle lotte ideali che la democrazia comporta. Essi hanno superato quella sorta di autolimitazione che li faceva, in passato, stranieri in Patria, attenti ad un solo problema pregiudiziale ed esclusivo. Essi si sono lasciati alle spalle una situazione che li riduceva ad essere una forza subalterna e rinunciataria. I cattolici, guardando intorno e dentro di sé, si trovano aperti ad una possibilità nuova; scoprono, nella tumultuosa realtà sociale e politica, uno spazio proprio che essi, e non altri, possono legittimamente ed utilmente occupare. Non è questo lo spazio di chi ha una rivendicazione politico-religiosa da compiere, interessi limitati ed esclusivi da difendere nel senso di una chiusa visione clericale.</p><p class="paragraph" data-counter="6" id="p-6">No, gli interessi ai quali si guarda son ben più vasti e toccano l’intera comunità nazionale. L’iniziativa che si assume è civile e politica nel senso più pieno dell’espressione. Essa attiene sì a cattolici, a cittadini che sono cattolici ed una tale qualifica non ritengono irrilevante per il loro modo di partecipare alla vita sociale e politica, influenzandola ed indirizzandola. Quella qualifica però non li tocca in forza di un’investitura dall’alto, ma per una scelta libera e significativa di atteggiamenti politici. Non è possibile e non è richiesta un’investitura; non si immagina un mandato che sia conferito altrimenti che per decisione democratica e del quale si debba rispondere ad altri che al corpo elettorale; non si configura né una posizione esclusiva, né un titolo di rappresentanza, né una qualsiasi forma di disciplina cogente. Tra le ispirazioni ideali, che stanno al fondo delle aggregazioni e delle decisioni politiche, vi è dunque anche questa; ma come una accanto ad altre, pronta, senza pretendere di costituire una verità dogmatica, a misurarsi con esse in forza della sua capacità di persuadere e conquistare; capace di cimentarsi come efficace strumento di interpretazione e di ordinamento di una concreta e problematica realtà sociale. Il fatto che non si rifiuti, benché al di fuori di ogni confessionalismo ed interesse ecclesiastico, la qualifica di cattolici operanti nella vita democratica, sta a significare il valore che si attribuisce al contenuto di valori morali e di intuizioni sociali che è implicito in quella professione di fede. La circostanza poi che si tratti sì di cattolici, ma non di tutti i cattolici, ma non di cattolici uniti per altro che non sia un libero e comune convincimento, certo ispirato a idealità cristiane, ma schiettamente politico, di cattolici insomma tutti immersi nella esperienza civile, solo obbedienti alla logica di questa esperienza, dice che si tratta di un partito autonomo, democratico, nazionale, animato, ma non costretto dalla sua ideologia ed operante in vista del bene della comunità. Siamo in presenza di una forza ricca di grandi idealità, ma nella piena autonomia del temporale e del politico a fronte di ogni altra esperienza. Vi è dunque ed è da ritenere vi sarà uno spazio proprio per i cattolici democratici, per cattolici democratici che vogliono fare politica insieme. Vi è, pur nella evidente diversità di taluni dati, la continuità dalle origini ad oggi di una scelta ideale e politica per i cattolici democratici. È una scelta appunto democratica contro la tentazione del semplice ossequio o, di più, di una qualsiasi forma di autoritarismo. Una scelta democratica che fa tutti senza esclusione alcuna, protagonisti ed arbitri del proprio e del comune destino. Una scelta di contenuti innovatori e liberatori che, applicata alle origini ad una società rurale più vicina e meglio compresa, costituisce un principio di ordinata, ma incisiva e reale, evoluzione in ogni campo della vita economica e sociale ed in ogni stadio dello sviluppo, mano a mano diverso e portatore di nuovi e gravi problemi.</p><p class="paragraph" data-counter="7" id="p-7">In <span about="https://w3id.org/moro/enoam/data/141018/v1/mention-49" class="mention place" id="mention-49" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, nella nostra storia è ad un partito di cattolici che è affidato in modo eminente il compito d’interpretare e secondare un autentico moto di progresso popolare in una condizione sociale pluralistica e varia e sempre nel quadro costituzionale.</p><p class="paragraph" data-counter="8" id="p-8">L’adattamento della linea essenziale di garanzia e sviluppo democratico, sempre perseguita dalla <span about="https://w3id.org/moro/enoam/data/141018/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, in condizioni nuove, è un compito difficile ed impegnativo. Allo schematismo geometrico di una rigida opposizione alle ali estreme dello schieramento segue una eguale vocazione democratica, una eguale fermezza nel respingere il condizionamento di forze reazionarie od eversive, ma, in una situazione più articolata e matura, in luogo della rigidezza pregiudiziale e un po’ immobile, sta una politica di movimento fondata su di una base di sicurezza, di consapevolezza e d’iniziativa.</p><p class="paragraph" data-counter="9" id="p-9">Al dato della presenza, che fu sempre rispettata, in Parlamento, di qualsivoglia opposizione ed alla difesa della libertà attuata attraverso la libertà, segue un più agile e polemico confronto di tesi e di posizioni, il considerare le opposizioni come opposizioni secondo la normale dialettica democratica, senza mai dimenticare quelle differenze di fondo che fanno diversi sovrattutto democratici e comunisti sui grandi temi della libertà nella società e nello Stato. Anche la sintesi sociale, che fa di un partito un partito nazionale, diventa più difficile, mentre si registrano rischi di dispersione ed una minore attitudine ad accettare un criterio politico d’interpretazione e di ordinamento della realtà sociale, fondato su di un insieme equilibrato di libertà e di giustizia. Questo lavoro però, d’importanza vitale, dev’essere ripreso con grande vigore, nella fiducia che libertà ed unità siano conciliabili, nella certezza che la libertà, anzi, è la sola via, benché difficile e lunga, per giungere ad una sintesi di giustizia, indispensabile per evitare la infeconda dispersione della vita sociale.</p><p class="paragraph" data-counter="10" id="p-10">A proposito di interclassismo è da rilevare che non sono messi in discussione né il principio della eguaglianza dei cittadini pur in una Repubblica fondata sul lavoro né la presenza e la garanzia di una iniziativa economica libera, che la Costituzione prevede e tutela nel quadro dei preminenti interessi generali, di una utilità collettiva che ha strumenti legislativi e politici per farsi valere.</p><p class="paragraph" data-counter="11" id="p-11">La crisi psicologica dell’interclassismo è un problema di doverosa accentuazione. Si tratta della necessità, ogni giorno più urgente, di riconoscere la base popolare, la larghissima base popolare del potere, e di provvedere, nell’economia, nella vita culturale e sociale e nell’esperienza politica, ad accogliere la spinta rivendicativa di libertà e di giustizia, garantendo tutti i diritti di coloro che hanno sofferto e soffrono le angustie di una condizione sociale inferiore o marginale ed ai quali tocca un potere limitato od apparente. Si deve quindi fare emergere i nuovi protagonisti, a pieno titolo, della vita sociale e politica, dare loro la sensazione che una tutela intelligente e lungimirante esiste e che il ricorso alla violenza rivoluzionaria è insieme intollerabile ed inutile. Si tratta di dare il via ad una sapiente ed umana redistribuzione del potere, ad una giustizia sociale effettiva.</p><p class="paragraph" data-counter="12" id="p-12">Ma perché non appaia il nostro inesattamente un compito di mera giustizia dell’economia, sarà bene ricordare che siamo caratterizzati da un complesso di principi morali, i quali meritano di essere riconosciuti e rispettati nella vita pubblica come in quella privata, nella consapevolezza che il basso tono della pubblica moralità e la progressiva decadenza dei costumi non preparano certo alla democrazia ed in ispecie alla democrazia italiana quel luminoso avvenire che è nei nostri voti e che appassionatamente perseguiamo.</p><p class="paragraph" data-counter="13" id="p-13">La condizione di movimento nella quale felicemente si trova, per quanto grandi siano tuttora i rischi, la nostra vita sociale, impone anche al massimo partito di governo un’analisi critica, una spregiudicata ed anticipatrice interpretazione dei fatti. Non possiamo dunque sottrarci al dovere, come dissi altra volta, di essere opposizione a noi stessi, per fare lievitare la nuova umanità<sup><a href="#curatornote-3" id="curatornote-ref-3">[3]</a></sup>. Al partito convengono i grandi spazi ed i tempi lunghi, nel fiducioso ed originale perseguimento di una società, non utopistica, ma veramente migliore. E tuttavia è correlativa a questa continua creazione del futuro la responsabilità di gestire il presente così com’è, in compiti talvolta limitati, ma essenziali, giorno per giorno, ora per ora. Un impegno non esclude l’altro.</p><p class="paragraph" data-counter="14" id="p-14">Ed è segno di provvidenziale saggezza, titolo di una straordinaria, ma meritata continuità storica quale è quella della <span about="https://w3id.org/moro/enoam/data/141018/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, in <span about="https://w3id.org/moro/enoam/data/141018/v1/mention-50" class="mention place" id="mention-50" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, il conciliare gli obblighi per il presente e la ariosa e libera apertura sull’avvenire, sulle nuove esperienze sociali e politiche che il divenire storico ci riserva e che dobbiamo sapere dominare.</p><p class="paragraph" data-counter="15" id="p-15">Sarebbe perciò inammissibile una sorta di dissociazione dal presente e dalla dura esperienza del governare, quasi che sia possibile fare del Governo un’entità a se stante generata e poi abbandonata a se stessa, in un rapporto dialettico con il Parlamento senza la presenza permanente e responsabile delle forze di maggioranza.</p><p class="paragraph" data-counter="16" id="p-16">Non intendiamo certo sminuire o cristallizzare il rapporto tra le forze politiche. Ma pensiamo che a quelle di maggioranza spetti il delicatissimo compito di mediare tra Governo ed opposizioni e di esercitare la funzione legislativa ed il controllo politico non in una piatta acquiescenza, ma neppure in una aristocratica e comoda indifferenza di fronte all’esistenza e all’opera del Governo.</p><p class="paragraph" data-counter="17" id="p-17">All’interno del partito il problema è di non cristallizzarsi nell’esercizio del potere, ma di tenere sempre aperto e vivo il dialogo politico. Ogni accorgimento diretto ad acquisire e detenere la funzione di guida, a prescindere dalla dialettica delle idee o collocandola in secondo piano, fino a farne non la ragion d’essere, ma lo strumento della propria azione politica, è viziato da una finalità certamente angusta e mortificante. Ciò intristisce la <span about="https://w3id.org/moro/enoam/data/141018/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e la rende meno idonea ad assolvere il suo compito di vitale collegamento politico e d’incisiva presenza nella vita nazionale. Dobbiamo dunque superare questa condizione e dare respiro alla <span about="https://w3id.org/moro/enoam/data/141018/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. A questo fine siamo impegnati tutti; a questo obiettivo è indirizzato il prossimo Congresso.</p><p class="paragraph" data-counter="18" id="p-18">Occorre abbandonare ogni politica di chiusura e di rivalsa. Occorre che vi rinunciamo tutti al vertice come alla periferia, nelle posizioni di massima responsabilità, sollecitando invece un incontro di eguali, solidali in una comune vocazione, tesi in una acuta interpretazione dei fatti sociali, alla ricerca del modo migliore per incanalarli ed ordinarli, rispettandone le profonde esigenze. Il potere è dunque un servizio che ha la sua radice in un dibattito obiettivo e serio, al quale tutti partecipino. Le certezze acquisite in un siffatto movimento ideale sono punto di convergenza e principio di azione.</p><p class="paragraph" data-counter="19" id="p-19">Non si dirige solo perché si può; ma perché si è promotori e depositari di un’opinione comune, dalla quale il partito muove, per assolvere il suo compito di ordinamento e di progresso nella vita sociale. La convinzione liberamente venuta in luce è cioè principio di una convinzione più vasta, una sorta di educazione che valga ad orientare, senza oppressione né mistificazione, la realtà sociale verso i suoi obiettivi naturali di ordine e di giustizia. Non è che debbano mancare robuste strutture, per mezzo delle quali garantire l’efficacia operativa della <span about="https://w3id.org/moro/enoam/data/141018/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e la sua influenza continua e capillare sull’opinione pubblica. Esse però certo non bastano. Necessarie sì, esse non sono sufficienti, se non siano animate da una sottostante vigorosa esperienza intellettuale e morale, la quale renda chiaro il senso e il fine del movimento sociale e lo conduca alla sua meta non in forza di un meccanismo psicologico coercitivo, ma di una libera e consapevole determinazione, propria di una democrazia reale e non solo apparente.</p><p class="paragraph" data-counter="20" id="p-20">La crisi di collegamento delle formazioni, come si usava dire, collaterali<sup><a href="#curatornote-4" id="curatornote-ref-4">[4]</a></sup> e la diminuita, e forse esclusa, possibilità di un’influenza massiccia e pregiudiziale pongono in chiaro come, in una società in movimento e gelosa della sua autonomia, il partito abbia meno spazio di quello che poteva riservarsi in passato e si trovi nella necessità di operare con più finezza e mobilità come trascinatrice forza di convinzione. Il che comporta una sintonia tra struttura politica e corpo sociale, una eguaglianza di ritmo, una riduzione dell’iniziativa entro limiti accettabili da una società evoluta, la quale gestisce direttamente molte cose, deferisce meno al potere politico, intende conservare integra una propria penetrazione e comprensione dei problemi e fare le proprie influenti proposte.</p><p class="paragraph" data-counter="21" id="p-21">La <span about="https://w3id.org/moro/enoam/data/141018/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> certo non deve rinunciare alla sua problematica organizzativa, alla ricerca del modo migliore di una efficace azione politica. Queste dispute però hanno il loro limite nella crescente inafferrabilità della vita sociale in confronto ad ogni pretesa organizzatrice e dominatrice. Si voglia o no, non per nostra incapacità, ma per la forza delle cose, declina l’efficacia degli interventi che imbrigliano la società e si accresce il valore dell’intelligente e mobile promozione del coagulo delle opinioni.</p><p class="paragraph" data-counter="22" id="p-22">Al Partito forza e struttura si va sostituendo il Partito idea, il Partito che accende ed utilizza l’intelligenza delle cose nelle masse di popolo, sempre più vaste e sempre più partecipi, quali protagoniste della vicenda politica. Se serve dunque poco il potere del partito, serve anche poco il potere nel partito. Occorrono piuttosto intelligenza, misura, rispetto, influenza nel profondo delle coscienze degli uomini liberi, dei tanti uomini liberi, del nostro tempo. La spinta verso un assetto regionale della <span about="https://w3id.org/moro/enoam/data/141018/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in omaggio ad un principio di decentramento e di articolazione autonoma, il quale ha da valere non solo per lo Stato, ma per la realtà sociale tutta intera, non può dunque essere assunta come la scoperta di un più efficiente e rigido criterio di organizzazione. La insufficienza d’ideali e convincimenti, soffocati da un potere presuntuoso e grossolano, non viene certo meno per il fatto che si passi da un <span about="https://w3id.org/moro/enoam/data/141018/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> ad organizzazione centrale ad un <span about="https://w3id.org/moro/enoam/data/141018/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> ad organizzazione regionale. Questa formazione decentralizzata e liberatoria è certo un passo avanti verso il superamento del <span about="https://w3id.org/moro/enoam/data/141018/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> sopraffattore e deformatore, verso una agile struttura politica più coincidente, nel profondo, con il modo di essere della società. In una parola verso una influenza più libera e perciò più efficace della struttura politica sulla struttura sociale. Il che è vero a patto di non soffocare nell’esercizio di un potere pretenzioso questa nuova dimensione dell’esperienza sociale e politica. Ed anche, mi sia consentito di aggiungere, a patto che un’ottica puramente regionalistica non faccia venir meno la possibilità per la <span about="https://w3id.org/moro/enoam/data/141018/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, per ogni partito ma in ispecie per la <span about="https://w3id.org/moro/enoam/data/141018/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, di operare come strumento di unità in uno Stato che, pur nella libertà e varietà delle sue articolazioni, non rinunci ad essere Stato unitario, non rinunci cioè al suo compito essenziale di ricondurre in un insieme, contro il grave rischio della dispersione, la libertà e varietà che appunto si intende esaltare. Sia ben chiaro che solo in limitata misura le strutture giuridico-istituzionali assicurano l’unità essenziale dello Stato, la quale resta largamente affidata a strumenti politici e sovrattutto all’azione dei partiti, mediatori naturali e discreti tra una società pluralistica e l’unità complessa dello Stato democratico. Ma se le cose stanno così, se vale così poco, in fondo, la sovranità tutta esteriore del potere e conta invece in alta misura il dialogo che si instaura tra uomini entro il partito e tra il partito ed il Paese, s’intende allora quale sia il significato che ho attribuito ed attribuiscono alla mediazione, al potere gestito mediante una costante opera di mediazione tra le idee e le forze che compongono la <span about="https://w3id.org/moro/enoam/data/141018/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Vuol dire [che] essa rinuncia ad una linea di fondo, attitudine al mediocre compromesso, una perenne ed inconcludente fluidità ed incertezza delle posizioni politiche? Tutt’altro. Unanimità, se di essa si vuole ancora parlare, è solo totale e fiduciosa partecipazione al dialogo politico, al quale tutti sono chiamati, dal quale nessuno può essere escluso non solo formalmente, ma sostanzialmente. Ciò vuol dire che la nostra politica è generata nel dibattito di tutti, è frutto allo stesso titolo del consenso e del dissenso, e che il dissenso d’altra parte deve potere esprimersi, organizzarsi e farsi valere senza limitazione alcuna. Ma, per questa via, si perviene, si deve pervenire appunto non alla confusione ed all’incertezza, ma ad una linea politica sicura che, una volta definita, è patrimonio del <span about="https://w3id.org/moro/enoam/data/141018/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Esso non ne potrebbe fare a meno; e tanto più è vero, se si tratta di un partito influente non per massiccia potenza organizzativa, ma come forza d’opinione ed organo di persuasione.</p><p class="paragraph" data-counter="23" id="p-23">La chiarezza politica non si può sacrificare all’indulgenza verso persone e gruppi, ad una comoda o timida ambivalenza. Questa netta esigenza rende meno importante di legare meccanicamente il modo di essere del <span about="https://w3id.org/moro/enoam/data/141018/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> al confronto tra il cartello dei sì ed il cartello dei no, quello maggioritario, questo minoritario secondo una pregiudiziale distribuzione delle parti. Questo è, s’intende bene, l’assetto normale, ma, per essere serio, non dev’essere superficiale, artificioso, o precostituito in aderenza ad uno schema di organizzazione. Quello che conta è l’approdo dialettico alla certezza politica; è il superamento delle ambiguità; è il rifiuto dell’opportunismo che sovrapponga le sue ragioni a quelle della verità e della convinzione. D’altra parte tutti valgono per il loro schietto apporto di idealità e di passione nella ricerca comune della via migliore per servire il Paese. D’altra parte ha significato non l’immobile realtà del potere, ma il vivo dialogo che ne costituisce la base e la legittimazione. La validità e vitalità del <span about="https://w3id.org/moro/enoam/data/141018/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> non è perciò un fatto di potere, ma di fiducia; una fiducia fondata sull’eguale dignità e sull’effettiva partecipazione. Io concordo quindi con quanti sentono il fastidio delle pesanti strutture nelle quali il <span about="https://w3id.org/moro/enoam/data/141018/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, artificiosamente e pericolosamente, si divide. Io vorrei concorrere con essi a smantellare quello che irrigidisce le posizioni e fraziona in modo eccessivo ed improprio un <span about="https://w3id.org/moro/enoam/data/141018/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> che deve essere tutto intero esemplare testimonianza di grandi idee a servizio della società umana e dello Stato. Si deve però constatare con rammarico che, in termini di assetti istituzionali, si fa fatica ad andare avanti e si realizzano limitati progressi. Il dialogo si avvia appena timidamente; la fiducia nella eguaglianza di tutti, nell’importanza di tutti è ancora estremamente debole. Si fa il Congresso dunque proprio per rendere più intenso il dialogo ed acquisire solide certezze per la società nuova, una chiara ed efficace linea politica. Si fa il Congresso per ristabilire, nel rispetto reciproco, un’atmosfera di fiducia che indichi il potere come sicuro garante del libero gioco democratico nell’interno della <span about="https://w3id.org/moro/enoam/data/141018/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="24" id="p-24">Tutto questo vuol dire uno sforzo per vincere la tentazione dell’opportunità e la logica rigida del potere. È cioè un fatto morale. È cioè una tensione ideale. Da qui e solo da qui può cominciare una vita, rinnovata nel profondo, della <span about="https://w3id.org/moro/enoam/data/141018/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quel suo nuovo modo di essere, da tutti auspicato, in una epoca di storia, nella quale, di fronte a più pressanti e, per così dire, raffinate esigenze, la <span about="https://w3id.org/moro/enoam/data/141018/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha un posto di grande rilievo ed un compito insostituibile. Una rilevanza ed una insostituibilità che non sono misurabili in termini di una meccanica mancanza di alternative, che, al limite, l’impazienza di una opinione pubblica insoddisfatta potrebbe anche fare saltare drammaticamente. Esse invece, che pure emergono chiare dalla nostra vita sociale, della quale riflettono esigenze e moti dello spirito, devono essere conquistate o riconquistate ogni giorno con un qualche costo, con un qualche sacrificio, con un sapiente e sofferto adattamento del nostro modo di essere a quello che il Paese domanda. In larga misura può dare risposta appagante una <span about="https://w3id.org/moro/enoam/data/141018/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> rinnovata, aperta, libera, rispettosa, ricca di dialogo politico e di contenuto umano, fiera della sua tradizione, ma sempre disponibile per tradurre in nuovi istituti ed assetti i grandi ideali di libertà e di giustizia posti da un ventennio, ma potrei dire da un cinquantennio<sup><a class="" href="#curatornote-5" id="curatornote-ref-5">[5]</a></sup>, a servizio del libero progresso e della pace sociale e politica del popolo italiano.</p><p class="paragraph" data-counter="25" id="p-25">Il dibattito congressuale aperto nella <span about="https://w3id.org/moro/enoam/data/141018/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, anche per il rispetto, che tutte le parti hanno manifestato, verso il Governo <span about="https://w3id.org/moro/enoam/data/141018/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a class="" href="#curatornote-6" id="curatornote-ref-6">[6]</a></sup>, considerato fuori discussione, non può costituire un turbamento della situazione politica né una minaccia all’intesa faticosamente raggiunta dai partiti della coalizione. Anzi, rivolto com’è a dare più larga base e maggiore efficacia alla guida della <span about="https://w3id.org/moro/enoam/data/141018/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, esso garantisce un apporto utile d’idee, di convinzione e di sostegno allo sviluppo della politica di centro-sinistra. Il dialogo nei partiti e tra i partiti è un dato essenziale della vita democratica, condannata altrimenti ad inaridirsi per mancanza di novità, di profondità e di prospettive. Questa meditazione ed attenzione, lungi dal distrarre, costituiscono un momento creativo in quel continuo ripensare e riassestare le cose che è caratteristico della democrazia. È questo modo di essere che rende le libere istituzioni un’esperienza politica complicata, mossa e difficile, ma anche più agile e sensibile ed alla lunga più efficace di qualsiasi regime. Un accordo di Governo, una struttura di Governo, specie se di coalizione, sono un dato importante e vivo, se inseriti, come è possibile, in un serio dibattito politico, che ne comprovi ed insieme ne garantisca in ogni istante la validità e vitalità. Esso impedisce che la formula politica o l’azione di Governo si esauriscano in una cristallizzazione di potere e perdano così, in un vacuo attivismo, quell’autentico contatto con la società in movimento che, ad un tempo, legittima ed indirizza verso mete altamente positive.</p><p class="paragraph" data-counter="26" id="p-26">Sarebbe quindi un errore, se si considerasse esaurito il discorso tra le forze politiche della coalizione di centro-sinistra con il fatto del suo atteso e felice ricostituirsi, con il raggiungimento delle intese programmatiche e degli equilibri politici che l’hanno reso possibile.</p><p class="paragraph" data-counter="27" id="p-27">Se è naturale prestare attenzione a tutto quel che accade nella realtà sociale e politica, è altrettanto doveroso che si parli tra noi di tutto quello che riguarda la comune posizione e funzione che abbiamo assunto, ritenendole insostituibili, nella vita nazionale. In questo discorso può esservi anche polemica, nello sforzo di caratterizzazione e insieme d’intesa che è proprio di ciascuno di noi, ma mai diffidenza od indifferenza. Dobbiamo dunque approfondire al di fuori di un preoccupato e piatto conformismo, le nostre idee, le nostre visioni del mondo, i punti di partenza e le ragioni delle nostre utili convergenze, in un dialogo aperto e cordiale, ritrovando la tensione che caratterizzò l’inizio della nostra esperienza e la rese così fiduciosa ed aperta. Coglieremo così quelle nuove possibilità che una sensibilità un po’ stanca per l’urto di impreviste difficoltà ha lasciate inesplorate.</p><p class="paragraph" data-counter="28" id="p-28">Questo discorso ha un limite che è poi la sua vera ragion d’essere; che esso significhi cioè fiducia in se stessi e volontà costruttiva, non prive di spirito critico e di doverosa attenzione all’esterno, ma senza cedere a quella sorta di tentazione alla dissoluzione, che può creare il più pericoloso vuoto ed arrestare, invece che facilitare, ogni utile evoluzione della democrazia italiana. Dev’essere dunque tenuto ben fermo e vivo tutto quello che, come la coalizione or ora ricostituita, è valido strumento di guida della politica italiana. Sia dunque ben chiaro che, ben lungi dal minacciare la stabilità governativa che è uno degli elementi essenziali della stabilità politica, ogni dibattito, per noi del resto doveroso in vista del prossimo Congresso, mira a dare ad essa il presidio più autorevole dei partiti impegnati ed in ispecie di una <span about="https://w3id.org/moro/enoam/data/141018/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che abbia ritrovato il suo equilibrio interno ed un assetto adeguato ai compiti da assolvere nella vita nazionale. Siamo convinti che la frammentazione nei partiti e la dissociazione tra i partiti, espressione di una crisi politica la quale riflette la crisi sociale dei nostri tempi, devono essere corrette con viva consapevolezza dei problemi ed alto senso di responsabilità. Non è richiesta, non è possibile una soluzione immobilistica od autoritaria. Quel che appare invece necessario è una iniziativa consapevole dei nostri diritti e dei nostri doveri quale maggioranza, l’esercizio e l’adempimento dei quali è essenziale al corretto gioco democratico, al confronto delle posizioni, ad ogni seria evoluzione politica, alla quale le forze di governo concorrono con la loro attenzione e quelle di opposizione con la loro vigile presenza, ma anche con la loro responsabilità in ordine ai capisaldi del sistema democratico. Se si può parlare di limiti che la maggioranza incontra, sia ben chiaro che essi sono soltanto quelli inerenti alla dialettica democratica e perciò niente affatto incompatibili con l’autonomia, la forza e la volontà di farsi valere, secondo le proprie visioni ed i propri impegni, della coalizione. Si tratta semplicemente della considerazione, non puramente formale, che si dà, nel quadro costituzionale e nel rispetto degli orientamenti fondamentali della politica di Governo, alle esigenze, alle attese, alle interpretazioni, alle proposte, le quali sono prospettate anche dalle opposizioni. Ciò non significa affatto riconoscere ad esse la capacità esclusiva o anche solo preminente di comprendere e riflettere il Paese, ma solo che non si pretende di avere dalla propria parte tutta intera la sensibilità e la iniziativa politica, che quanto è suggerito dalle forze sociali e politiche viene valutato, non già per essere indiscriminatamente accolto, ma per essere tenuto presente nella dialettica delle posizioni, per decidere e nel decidere. Tanto meno ciò significa, come pure è stato detto, che alle opposizioni e non alla maggioranza si riconosca l’attitudine ad esprimere la più complessa e delicata problematica sociale del nostro tempo. Una maggioranza cesserebbe, di diritto e di fatto, di essere tale, di essere una autentica guida, se non comprendesse, a sua volta, e per prima, quel che si agita in seno ad una società inquieta in una svolta di storia. Una siffatta cristallizzazione, un simile immobilismo, sarebbero il contrario di quella consapevolezza e volontà di essere della maggioranza, che noi vorremmo ridestare. Una volontà di maggioranza che esclude la pietrificazione del potere e richiede e rende possibile il dialogo con la realtà che si muove come con le forze sociali e politiche le quali, a diverso titolo, concorrono ad esprimerla. Si tratta dunque di un fenomeno pienamente compatibile con la più vigorosa volontà di governare. Quest’ultima è anzi il presupposto di una regolare dialettica democratica, nella quale certo le diverse forze politiche e sociali non solo esistono, ma contano nel senso che esse debbono essere valutate così come debbono valutare a loro volta; in una diversità di funzioni, tra le quali è in rilievo la più responsabile, perché chiamata all’iniziativa, alla guida ed anche alla preminente garanzia del sistema.</p><p class="paragraph" data-counter="29" id="p-29">Il presupposto e la conseguenza insieme della regolare dialettica democratica è appunto il fatto che il sistema del libero gioco delle opinioni sia in ogni caso salvaguardato. In tanto il sistema funziona, in quanto esso sicuramente esiste. Volendo farlo funzionare nella pienezza del suo significato, volendo ritrarne l’indirizzo migliore per il progresso della comunità nazionale, dobbiamo rispettarlo e garantirlo, aperto, com’è per sua natura, ad ogni possibilità di rinnovamento e di sviluppo. Le forme nuove di libertà che si annunciano e vengono fatte valere rendono più delicata la situazione, ma integrano semmai, non annullano questo valore e questo impegno. Una libertà più articolata e complessa, di più ricco significato sociale, suppone tutta intera la libertà politica e richiama alla piena ed insostituibile responsabilità della maggioranza. Non c’è dunque alcuna abdicazione, anche se un pressante invito s’indirizza alla responsabilità di tutti ed anche delle opposizioni, perché il sistema sia salvaguardato ed arricchito dei nuovi valori che un più alto ed universale sviluppo va introducendo nei rapporti sociali e nelle istituzioni.</p><p class="paragraph" data-counter="30" id="p-30">Ma questa considerazione delle opposizioni e della stessa opposizione comunista non è un capriccio né espressione di un inconcepibile opportunismo, ma proprio il frutto di quell’emergere dell’uomo, di ogni uomo, nella società che è caratteristica della nostra epoca, avviamento ad un punto veramente culminante dell’esperienza democratica.</p><p class="paragraph" data-counter="31" id="p-31">È questa generale e solidale pressione dal basso che noi registriamo ogni giorno, è il fatto di una domanda politica, massimalistica, se si vuole, ma profondamente appassionata e largamente condivisa, è una richiesta che, alla sua base, o non cerca canali politici o li utilizza tutti indiscriminatamente al di fuori di un contesto armonico di principi e valori generali della società, (il che spiega la crescente influenza dell’iniziativa comunista nella vita sociale), è questo insieme che rende più difficile una risposta politica fondata su di una esclusiva caratterizzazione della maggioranza, che renda del tutto marginale e formale il rilievo delle opposizioni. Ebbene, malgrado questo confuso tumulto della vita sociale, la risposta del vertice democratico è data e non può non essere data in un sistema omogeneo di forze politiche, in un quadro politico generale e coerente in tutte le sue parti. Le ragioni di queste differenziazioni e delimitazioni sono irriducibili ed irrinunciabili. Abbiamo detto e ripetiamo che non è pensabile alcuna comune gestione del potere con il <span about="https://w3id.org/moro/enoam/data/141018/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>. Ma la presenza di una base largamente unitaria nella richiesta e pronta a porre temi e problemi nuovi e sempre più difficili, se esclude nettamente il superamento del confine proprio della maggioranza, mette in movimento una dialettica democratica e comporta una assunzione di responsabilità, nel proprio campo, così della maggioranza come delle opposizioni. Banco di prova questo per tutti, ma soprattutto banco di prova delle disponibilità del <span about="https://w3id.org/moro/enoam/data/141018/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> a concorrere, pure nella contestata peculiarità delle sue visioni umane, sociali e politiche, alla salvaguardia della democrazia italiana.</p><p class="paragraph" data-counter="32" id="p-32">Questo che viviamo è ancora una volta un momento difficile, ricco ad un tempo di notevoli possibilità e di paurose prospettive d’involuzione. Sta a noi dirigere il corso della storia in un senso veramente progressivo. Ma non è irrilevante l’atteggiamento del <span about="https://w3id.org/moro/enoam/data/141018/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>, il suo senso della realtà e del limite posto dal groviglio di problemi sempre nuovi e sempre più gravi. In determinate circostanze, di fronte ad una instancabile e confusa rivendicazione, di fronte ad una universale e quasi istituzionalizzata insoddisfazione, che intralcia un’ardita, ma ordinata strategia delle riforme, sembra delinearsi una condizione della società italiana, che potrebbe essere controllata solo con il più rigoroso regime autoritario. Dobbiamo stornare questo grave pericolo. Non possiamo affrontare il tumulto delle attese popolari senza una grande e pronta disponibilità, ma anche senza una visione d’insieme ed una valutazione delle compatibilità. Sarebbe bene che anche il <span about="https://w3id.org/moro/enoam/data/141018/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> vi pensasse. Si direbbe che la sintesi tra la spinta democratica e garantista e la spinta rivendicazionista e libertaria non sia compiuta da quella forza politica, in modo da farne scaturire una linea sì di forte opposizione, ma tale da non pregiudicare una reale evoluzione sociale ed in essa la salvezza del sistema democratico. Di queste cose essenziali, alle quali è collegata l’inquietudine di questo momento politico, dobbiamo tutti occuparci e preoccuparci.</p><p class="paragraph" data-counter="33" id="p-33">Il crescere rigoglioso e sempre più rapido negli ultimi tempi, della società civile, la più larga rivendicazione di diritti e poteri di decisione, l’affermarsi della persona umana con tutta la sua dignità, la più ampia sfera di autonomia riservata alla società la quale condiziona incisivamente il potere politico, sono tutti fenomeni caratterizzanti della nostra epoca. Essi toccano da vicino il modo di fare politica, interpretando e soddisfacendo i bisogni della società. Oggi la radice delle opportune soluzioni si trova piuttosto alla base che non al vertice del potere e dal basso sale non soltanto l’esigenza, ma anche un’articolata ed autorevole proposta di assetto sociale, benché essa debba essere collocata in un quadro generale di rapporti e di equilibri.</p><p class="paragraph" data-counter="34" id="p-34">È una forza enorme dunque che si sprigiona da una società, non solo capace di premere sul potere, ma in certo senso, e realmente, di parteciparvi. È una più lucida analisi dei dati e dei problemi. È una più vigorosa iniziativa ed un serio effettivo controllo. È un ricorso più stringato e condizionato alla delega per i compiti di Governo. È insieme una più alta responsabilità, anche se non del tutto avvertita, che ricade su tutti e non su alcuni soltanto. Chi vorrebbe, chi potrebbe rinunciare al significato profondo di questo risveglio della coscienza, di questo allargarsi degli orizzonti della democrazia che si fa, se non esclusivamente, più largamente diretta e perciò universale e vera? Questo processo, che è proprio del nostro tempo, è dunque irreversibile nella logica della storia. E parimenti l’immissione di una carica giovanile, ormai determinante, nella vita sociale e politica non può essere né ritardata né sterilizzata. È un modo di essere della vita sociale e politica che impegna severamente i partiti, talvolta meno capaci, nella situazione nuova, di assicurare alla vita sociale tutta la libertà ed insieme tutta l’autorità che sono necessarie, perché uno Stato esista e sia autenticamente democratico. Questa novità e verità della vita sociale e politica non possono dunque andare disperse. I nuovi centri d’interesse, d’ideazione e di potere devono essere rispettati. Il ricco espandersi della società nella sua dimensione orizzontale dev’essere consentito e favorito. Ma devono essere parimenti garantiti nel loro funzionamento i centri del potere rappresentativo, chiamati a comporre la sintesi ed a stabilire gli equilibri fondamentali della vita sociale. La protesta è comprensibile e può essere, se sincera e sofferta, un fermento vitale dell’ordinamento e del progresso sociale. La violenza invece, che mette in crisi le libere istituzioni e la loro permanente e continua funzione di incanalare, in una linea di evoluzione, le spinte sociali non è mai ammissibile ed utile.</p><p class="paragraph" data-counter="35" id="p-35">La violenza non ha titolo ad essere contro la libertà. La libertà è sempre giusta, perché è il canale attraverso il quale faticosamente, ma fatalmente la giustizia si afferma. La violenza turba ed inceppa; è inevitabilmente un fattore di regresso. Proprio chi vuole il nuovo moto ascensionale della società, chi ne intende il profondo ed irriducibile significato, chi non vuole tornare verso i tempi oscuri dell’autoritarismo e della non partecipazione, dev’essere fermissimo nel non aprire la via ad una esperienza rovinosa di violenza, che non ha nulla a che fare con la protesta e la proposta sociale, ma scardina il sistema ed offre l’ambiente idoneo ad un riflusso illiberale.</p><p class="paragraph" data-counter="36" id="p-36">Vanno evitate così la violenza come ogni meschinità e superficialità, le quali contrastano con i nobili lineamenti di una società nuova ed umana, capace di forti interessi ed ideali, mossa da profonda serietà e ricca di partecipazione. Un processo evolutivo così complesso e difficile non si può certo pretendere rettilineo e tale che escluda tortuose e faticose ricerche del vero. Al di là delle forme dunque, talvolta sconcertanti, bisogna guardare alla sostanza, a quel che sta sotto le apparenze ed emerge con fatica e dolore. Ma questo sacrosanto diritto all’emergere, come può e sa, del nuovo e del vero non esime né da una dialettica correttiva, [del tutto diversa da una pedagogica e presuntuosa sufficienza]<sup><a href="#curatornote-7" id="curatornote-ref-7">[7]</a></sup>, né, soprattutto, dalla difesa delle condizioni di libertà, senza delle quali non esiste una democrazia né di vecchio né di nuovo tipo. Tutti coloro che sono interessati acché il nuovo non si vanifichi nella rovinosa dispersione dell’anarchia, devono sì riconoscere il valore dei momenti dialettici che annunciano i tempi nuovi, ma devono operare positivamente, perché l’esperienza innovatrice delle nuove generazioni e delle punte avanzate del movimento sociale percorra i binari della libertà e responsabilità, traducendo in atto l’enorme potenziale di valori umani che una avanzata concezione della democrazia reca con sé ed offre ad una decisiva evoluzione della vita sociale. L’attenzione ed il rispetto non possono quindi essere disgiunti da una iniziativa, non soltanto politica, ma certo anche politica, rivolta a salvaguardare l’essenziale in vista di una veramente nuova condizione umana.</p><p class="paragraph" data-counter="37" id="p-37">Garantire l’essenziale, cioè il libero gioco delle forze creative, assolvere il compito, nei suoi giusti limiti, del potere politico, rispettare il nuovo modo di essere della società, e favorirne l’intenso sviluppo, assicurare un nucleo di forze a servizio dello Stato democratico senza pretendere di organizzare e soffocare nelle sue molteplici espressioni la società civile, evitare la dispersione come la concentrazione, questo il compito estremamente difficile dei partiti ed il compito, tra essi, di una <span about="https://w3id.org/moro/enoam/data/141018/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, consapevole ad un tempo del momento di storia e delle sue indeclinabili responsabilità.</p><p class="paragraph" data-counter="38" id="p-38">Questa è, cari amici, la nostra condizione sociale e politica. Disconoscerne i rischi, dissimularne le difficoltà, sarebbe impossibile. Contestarne la fecondità, i valori che, mano a mano, vengono in luce, sarebbe ingiusto e meschino. È certo che siamo posti di fronte ad una grande prova. Tutto può essere perduto come tutto può essere salvato ed utilizzato, per un vero progresso della società umana. La nostra responsabilità, tanto pesante da portare, non è mai stata perciò così grande. La nostra responsabilità, dico, come classe politica che ha già gestito altri momenti della storia d’<span about="https://w3id.org/moro/enoam/data/141018/v1/mention-51" class="mention place" id="mention-51" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed ora si trova di fronte ad una realtà tutta nuova. Sappiamo bene che molti schemi di azione sono andati in frantumi e non possono essere più utilizzati. Sappiamo che il compito è troppo grande e diverso, perché possiamo riuscire da soli. Per questo ha un significato così decisivo il fatto che una nuova generazione è presente e preme, per fare, come è ineluttabile, la sua parte. Intorno a questo dato si concentrano certo le nostre preoccupazioni, ma anche le nostre speranze. Non saremo certo noi a sbarrarle il passo. Il Congresso ha, tra l’altro, il significato di aprire la via ad un’altra forza politica, non di rincalzo, ma in prima fila, con noi. E tuttavia esistono, più che alcune esperienze, che non possono essere dimenticate, alcuni valori di fondo, alcune supreme certezze, alcuni inderogabili impegni. Essi emergono dalle nostre intatte idealità e dalla nostra storia. La libertà politica che si esprime nella sovranità popolare, nel voto di scelta libero, segreto ed eguale, nella funzione di un Parlamento non corporativo animato dai Partiti, ma non asservito ad essi, il controllo costante dell’opinione pubblica, l’illimitato potere di critica della stampa, l’indipendenza del giudice, l’autonomia ed il prestigio della cultura, il pluralismo sociale con tutte le sue esigenze, i limiti naturali del potere politico, la dialettica dei sindacati e la libertà dei lavoratori, un sistema economico libero nel quadro dei preminenti interessi generali e delle responsabilità dello Stato, la crescente giustizia sociale, la partecipazione di tutti alla vita della comunità, lo sforzo per instaurare pacifici rapporti internazionali e dar vita ad autorità sovrannazionali sempre più efficaci. Sono prospettive portate il più avanti possibile, ma fermate, sovente, ad un limite ancora troppo vicino. Da qui un’insoddisfazione, talvolta drammatica, ed alcune accentuazioni e rivendicazioni. Questa critica è giusta. Il limite deve essere portato più avanti, se è possibile, rimosso. Questo il significato dello straordinario fermento della nostra epoca, il senso di un’attesa impaziente, ormai incontenibile. A guardare bene però più che i principi sono in discussione gli strumenti ed i ritmi di un’azione politica veramente liberatrice e redentrice. È questo il nuovo difficile impegno, nel quale ragioni morali non sopportano più il compromesso e vogliono valere per tutti e per ogni dove. Andiamo al Congresso anche per questo, soprattutto per questo. Per fare un decisivo passo avanti nell’instaurazione di una società libera, giusta e pacifica, per la quale vogliamo lavorare non soli, ma nel dialogo politico. Non soli, ma anche noi, con tutta intera la nostra responsabilità; noi democratici cristiani.</p><ol id="curatorNotes"><li about="https://w3id.org/moro/enoam/data/141018/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’idea di approfittare della prospettiva delle elezioni regionali del 1970 per avviare un processo di strutturazione regionale (intermedio tra i livelli nazionale e provinciale) del partito era emersa nei dibattiti precongressuali successivi al Consiglio Nazionale del gennaio del 1969. <a href="#curatornote-ref-1">↑</a></li><li about="https://w3id.org/moro/enoam/data/141018/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla scelta maturata da Moro, in gennaio, di far passare la sua componente all’opposizione interna, privando così la maggioranza uscita dal congresso della Dc a Milano del novembre del 1967 di uno dei suoi pilastri fondanti. <a href="#curatornote-ref-2">↑</a></li><li about="https://w3id.org/moro/enoam/data/141018/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al suo discorso al Consiglio nazionale della Dc del 21 novembre 1968. <a href="#curatornote-ref-3">↑</a></li><li about="https://w3id.org/moro/enoam/data/141018/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento di Moro è a organizzazioni come l’Azione Cattolica e le Acli, che nel corso degli anni si erano sentite sempre meno vincolate a portare voti alla Dc. <a href="#curatornote-ref-4">↑</a></li><li about="https://w3id.org/moro/enoam/data/141018/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alle celebrazioni proprio in quell’anno del cinquantesimo anniversario della nascita del Partito popolare italiano, fondato il 18 gennaio 1919. <a href="#curatornote-ref-5">↑</a></li><li about="https://w3id.org/moro/enoam/data/141018/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mariano Rumor (1915-1990), partigiano, esponente politico della Democrazia cristiana, dal dicembre 1968 era presidente del consiglio. <a href="#curatornote-ref-6">↑</a></li><li about="https://w3id.org/moro/enoam/data/141018/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Questa porzione di testo è tra parentesi quadre tracciate a penna sul dattiloscritto. <a href="#curatornote-ref-7">↑</a></li></ol></body></html>