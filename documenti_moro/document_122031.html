<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.031" name="dcterms.relation"/><meta content="10.48678/unibo/aldomoro1.2.2.031" name="dcterms.identifier"/><meta content="Moro, Aldo, [Sulle modifiche al regolamento. Le modalità di votazione], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.031." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al regolamento. Le modalità di votazione]</title>
<div id="mentionMeta"><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/vincenzo-cavallari" typeof="foaf:Person"/><meta about="https://w3id.org/moro/enoam/data/vincenzo-cavallari" content="Vincenzo Cavallari" property="rdfs:label"/><meta about="https://w3id.org/moro/enoam/data/vincenzo-cavallari" property="owl:sameAs" resource="http://www.wikidata.org/entity/Q4013161"/><meta about="https://w3id.org/moro/enoam/data/vincenzo-cavallari" content="Cavallari, Vincenzo" property="skos:prefLabel"/><meta about="https://w3id.org/moro/enoam/data/francesco-de-martino" typeof="foaf:Person"/><meta about="https://w3id.org/moro/enoam/data/francesco-de-martino" content="Francesco De Martino" property="rdfs:label"/><meta about="https://w3id.org/moro/enoam/data/francesco-de-martino" property="owl:sameAs" resource="http://www.wikidata.org/entity/Q1379919"/><meta about="https://w3id.org/moro/enoam/data/francesco-de-martino" content="De, Martino, Francesco" property="skos:prefLabel"/><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al regolamento. Le modalità di votazione]</h1><p class="paragraph" data-counter="1" id="p-1">Il mio gruppo<sup><a href="#curatornote-1" id="curatornote-ref-1">[1]</a></sup> è favorevole al testo così come è stato elaborato dalla Giunta del regolamento. Con questa norma si ammette la presentazione, secondo le disposizioni comuni del regolamento, di emendamenti e di articoli aggiuntivi e si dispone per essi che valga lo stesso modo di votazione che è stato stabilito, secondo la votazione dell’ultima seduta, a proposito degli articoli in generale. Ora, io non vedo, in realtà, per quale motivo si dovrebbe sottoporre questa votazione ad una diversa maggioranza che non sia quella che è richiesta per gli articoli. </p><p class="paragraph" data-counter="2" id="p-2">Ho sentito affiorare – mi sembra nell’intervento dell’onorevole <span about="https://w3id.org/moro/enoam/data/122031/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-2" id="curatornote-ref-2">[2]</a></sup>, in una delle precedenti sedute – un dubbio a proposito degli articoli aggiuntivi. Se non sbaglio, l’onorevole <span about="https://w3id.org/moro/enoam/data/122031/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span> diceva che non è giusto che questi articoli aggiuntivi siano votati con una maggioranza semplice, dato che essi sono votati, in fondo, per la prima volta e soltanto una volta. Quindi, all’onorevole <span about="https://w3id.org/moro/enoam/data/122031/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span> sembrava che non vi fosse una sufficiente garanzia di serietà nelle deliberazioni della Camera, in quanto gli articoli aggiuntivi contengono una nuova materia legislativa la quale viene così fatta oggetto di deliberazione una sola volta. Pertanto, richiedeva l’onorevole <span about="https://w3id.org/moro/enoam/data/122031/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span> che almeno vi fosse la garanzia di una votazione a maggioranza qualificata.</p><p class="paragraph" data-counter="3" id="p-3">Ora io non credo che vi sia alcuna sostanziale ragione di differenza nel trattamento da farsi agli emendamenti e agli articoli aggiuntivi in rapporto al trattamento che si fa agli articoli in generale. È vero che apparentemente sembra che gli emendamenti e gli articoli aggiuntivi siano votati per la prima volta ed una sola volta, ma in realtà si tratta di una seconda deliberazione. Vi è stata infatti prima una trattazione della materia, la quale è stata guardata e confermata in un certo modo e successivamente a questa materia sono state portate delle integrazioni o delle modificazioni. Si tratta pur sempre di materia che è stata considerata una prima volta, e quindi, nel considerarla una seconda volta, non si può dire in senso stretto che la Camera una sola volta si soffermi su tale deliberazione. Essa vi si sofferma due volte, anche se formalmente le parole degli articoli nuovi e degli emendamenti sono votate una volta sola.</p><p class="paragraph" data-counter="4" id="p-4">E, se così è, non vi è alcun motivo per il quale si debba procedere ad una votazione a maggioranza qualificata in questo caso. Contro questa richiesta di votazione a maggioranza qualificata valgono evidentemente tutte le ragioni che sono state addotte precedentemente riguardo la votazione degli articoli.</p><p class="paragraph" data-counter="5" id="p-5">Noi riteniamo che né nel testo o nello spirito della Costituzione né nella logica delle cose vi sia alcun motivo per cui le singole articolazioni di una legge costituzionale debbano esser fatte oggetto di una votazione a maggioranza qualificata, che la logica e la Costituzione riservano invece soltanto alla votazione del complesso. Né riteniamo che vi sia una qualsiasi ragione che giustifichi un trattamento diverso per gli emendamenti e per gli articoli aggiuntivi.</p><p class="paragraph" data-counter="6" id="p-6">Vorrei richiamare l’attenzione dei colleghi sulla disarmonia che si verrebbe a creare nelle disposizioni regolamentari se la tesi sostenuta dai partiti di sinistra dovesse essere accettata. Avremmo allora una diversità di votazioni: gli articoli, secondo quanto abbiamo stabilito, verrebbero votati a maggioranza semplice, e gli emendamenti e articoli aggiuntivi invece votati a maggioranza qualificata. </p><p class="paragraph" data-counter="7" id="p-7">È bene dunque che la Camera consideri non soltanto i motivi di logica intrinseca ma anche i motivi di opportunità che consigliano il rigetto della proposta dell’opposizione. Anzi credo che avremmo dovuto votare insieme le due parti dell’articolo.	, </p><p class="paragraph" data-counter="8" id="p-8">È evidente che vi è una intrinseca ragione di unità nel trattamento che si fa agli articoli e agli emendamenti e articoli aggiuntivi. Come vi sono delle ragioni le quali consigliano di votare talvolta per divisione, così in questo caso vi sono ragioni che avrebbero consigliato di votare unitariamente.</p><p class="paragraph" data-counter="9" id="p-9">Comunque, così non è stato fatto, magari anche per mia colpa, per non aver io palesato in tempo l’opportunità di una votazione congiunta di questi tre punti. Mi riprometto di segnalare in seguito, eventualmente, quei punti per i quali apparisse opportuna una votazione congiunta. In questo caso mi limito a ripetere che noi creeremmo una disarmonia e delle difficoltà di applicazione, se sottoponessimo ad una votazione a maggioranza qualificata gli articoli aggiuntivi e gli emendamenti, a differenza di quanto avviene per gli articoli.</p><p class="paragraph" data-counter="10" id="p-10">Mi sembra<sup><a href="#curatornote-3" id="curatornote-ref-3">[3]</a></sup> veramente difficile trovare un accordo su queste basi. La proposta che fa ora l’onorevole <span about="https://w3id.org/moro/enoam/data/122031/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span><sup><a href="#curatornote-4" id="curatornote-ref-4">[4]</a></sup> non è nuova; una prima volta è stata qui sostenuta dall’onorevole <span about="https://w3id.org/moro/enoam/data/122031/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/francesco-de-martino" typeof="deo:Reference">Francesco De Martino</span><sup><a href="#curatornote-5" id="curatornote-ref-5">[5]</a></sup> e ha trovato un critico, tra l’altro non sospetto, nell’onorevole <span about="https://w3id.org/moro/enoam/data/122031/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span>, il quale ha opposto all’accoglimento della proposta ragioni di principio e ragioni di opportunità pratica.</p><p class="paragraph" data-counter="11" id="p-11">Ma, a prescindere da quella che è la storia di questa proposta, io proprio non vedo come, secondo le impostazioni che noi abbiamo rispettivamente dato alla procedura di votazione delle leggi costituzionali, possa essere accolta da noi una richiesta che, in sostanza, rimetta all’arbitrio di una parte della Camera la determinazione del modo di votazione. È evidente che quel settore richiederà quel modo di votazione tutte le volte che ritenga di attribuire un certo valore, un certo interesse politico all’emendamento e all’articolo in discussione. Senza dire che ci troveremmo ancora una volta di fronte ad una disarmonia; perché mentre gli articoli sono votati a maggioranza semplice, gli emendamenti e gli articoli aggiuntivi sarebbero votati a maggioranza qualificata, sia pure su richiesta.</p><p class="paragraph" data-counter="12" id="p-12">Pertanto, mi pare che su queste basi un incontro, per determinare un punto di vista comune, non possa essere accettato da noi. Credo che farebbe perdere del tempo alla Camera. Se si volesse sospendere la seduta per discutere qualche cos’altro, potremmo anche aderire, per desiderio di collaborazione. Ma, se la proposta è questa, io credo sia opportuno procedere senz’altro alla votazione.</p><p class="paragraph" data-counter="13" id="p-13">Non dovrei<sup><a href="#curatornote-6" id="curatornote-ref-6">[6]</a></sup> che riaffermare i motivi esposti dal signor <span about="https://w3id.org/moro/enoam/data/122031/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-7" id="curatornote-ref-7">[7]</a></sup>. La preclusione su questo punto mi pare molto chiara. Del resto, già precedentemente io avevo fatto accenno all’opportunità che talune votazioni procedessero congiunte, perché lo sono logicamente, e ciò proprio per non trovarci poi di fronte ad una preclusione come in questo caso.</p><p class="paragraph" data-counter="14" id="p-14">Noi abbiamo dovuto scegliere fra due diverse impostazioni. Da un lato ci si offriva la possibilità di interpretare la seconda deliberazione di cui è cenno nell’articolo 138<sup><a href="#curatornote-8" id="curatornote-ref-8">[8]</a></sup> della Costituzione nel senso che debba essere questa una seconda deliberazione conforme: cioè a dire la Camera vota una prima volta, poi sottopone una seconda volta integralmente al suo esame lo stesso testo e lo deve approvare o respingere in blocco.</p><p class="paragraph" data-counter="15" id="p-15">Questa era una possibile interpretazione. Ci siamo trovati d’accordo nell’escludere che questo significato avesse la seconda deliberazione. Invece abbiamo assunto un’altra tesi, concordemente, mi pare, su questo punto, e cioè che per seconda deliberazione si intendesse una deliberazione nella quale era fatta salva la possibilità di presentare emendamenti e articoli aggiuntivi, sicché si discuteva soltanto circa il modo di votazione di questi emendamenti e articoli aggiuntivi.</p><p class="paragraph" data-counter="16" id="p-16">Il nostro dissenso è stato appunto sul modo di votazione, ma che fossero ammissibili emendamenti e articoli aggiuntivi, e cioè che non si trattasse di seconda deliberazione conforme, su questo mi pare si era concordi. </p><p class="paragraph" data-counter="17" id="p-17">Ora, attraverso l’interpretazione dell’onorevole <span about="https://w3id.org/moro/enoam/data/122031/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span>, a parte tutto, si viene a stabilire un tipo di seconda deliberazione conforme che in realtà è una terza deliberazione, il che è del tutto fuori della lettera e dello spirito della Costituzione.</p><p class="paragraph" data-counter="18" id="p-18">L’onorevole <span about="https://w3id.org/moro/enoam/data/122031/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span>, cioè, introduce il tipo da noi concordemente assunto di seconda deliberazione, cioè con l’ammissione di emendamenti e articoli aggiuntivi in sede di seconda lettura, e poi reintroduce il tipo già respinto di seconda deliberazione conforme come una terza deliberazione.</p><p class="paragraph" data-counter="19" id="p-19">Ora, mi pare che la Costituzione ci consenta soltanto due deliberazioni. Forse ci lasciava, per ipotesi, la possibilità di scelta tra la seconda deliberazione conforme e la seconda deliberazione con emendamenti, ma certamente ci preclude la possibilità di introdurre una terza deliberazione conforme, cioè di fare una seconda deliberazione con emendamenti e aggiunte e poi su questa seconda deliberazione una terza deliberazione conforme. La Costituzione non ci permette di fondere i due sistemi che in ipotesi possono essere configurati. </p><p class="paragraph" data-counter="20" id="p-20">E che vi sia preclusione su questo punto mi pare chiaro, perché, proprio nei commi precedenti che abbiamo votato, abbiamo sancito questo tipo di seconda deliberazione: seconda deliberazione con emendamenti, seconda deliberazione con aggiunte. Ed abbiamo stabilito che gli emendamenti e le aggiunte si possono fare sempre e che esse si intendono votate, per così dire, in seconda lettura. </p><p class="paragraph" data-counter="21" id="p-21">Questo è il senso della seconda lettura così come noi l’abbiamo configurata: che la Camera prenda in esame una certa materia e la configuri in un certo modo; poi, ripensatovi su, dopo tre mesi accetti di configurarla in un modo parzialmente diverso rettificandone qualche punto e integrandone qualche altro; e siccome queste modifiche o queste aggiunte che la Camera fa vengono a cadere su punti che sono stati precedentemente conformati in un modo e sono trascorsi i tre mesi di meditazione e di riflessione, questo ritocco che è intervenuto è veramente l’espressione meditata e definitiva della volontà della Camera.</p><p class="paragraph" data-counter="22" id="p-22">Ora, quando abbiamo stabilito nel comma precedente che questi emendamenti e articoli aggiuntivi sono votati a maggioranza semplice e non richiedono ulteriore deliberazione, abbiamo escluso in qualsiasi modo che sia possibile comunque richiamare la Camera a deliberare su questa materia solo per la considerazione che si tratta di emendamenti e di aggiunte, perché abbiamo proprio stabilito che gli emendamenti e le aggiunte nuove non comportano comunque una ulteriore deliberazione né singolarmente considerati ne considerati in blocco.</p><p class="paragraph" data-counter="23" id="p-23">Del resto la stessa motivazione dell’onorevole <span about="https://w3id.org/moro/enoam/data/122031/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span> dimostra la sostanziale debolezza della sua tesi. Egli era d’accordo con noi in sede di Giunta che la seconda deliberazione si dovesse intendere in questo modo. Adesso ci dice: poiché si è accettato il principio di una votazione a maggioranza semplice, chiediamo questa garanzia.</p><p class="paragraph" data-counter="24" id="p-24">Ma questo non lo possiamo fare. Evidentemente dobbiamo essere coerenti alle premesse. Se si ammette che per seconda lettura si intende una seconda deliberazione con eventuali modifiche, siano queste approvate a maggioranza semplice o qualificata, nessuno ci autorizza ad introdurre arbitrariamente una terza lettura, che è stata esclusa dal comma precedente (con il quale abbiamo chiarito che cosa si intende per seconda deliberazione). Del resto io sono tanto convinto del carattere puramente interpretativo di questo comma che non avrei difficoltà a chiederne la soppressione.</p><ol id="curatorNotes"><li about="https://w3id.org/moro/enoam/data/122031/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene, a nome del gruppo democratico cristiano, nella discussione sul V comma dell’articolo 107-ter: «Gli emendamenti e gli articoli aggiuntivi sono proposti secondo le norme del presente regolamento. Essi sono votati a maggioranza semplice e non richiedono ulteriore deliberazione». <a href="#curatornote-ref-1">↑</a></li><li about="https://w3id.org/moro/enoam/data/122031/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Alessandro Affortunati, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/122031/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla proposta dell’onorevole Vincenzo Cavallari di trovare un accordo tra maggioranza e opposizione in merito alla questione della votazione con maggioranza qualificata, con relativa richiesta di sospendere la discussione per qualche minuto in modo da esporre la sua proposta. <a href="#curatornote-ref-3">↑</a></li><li about="https://w3id.org/moro/enoam/data/122031/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Vincenzo Cavallari (1919-2000), avvocato, politico, deputato all’Assemblea costituente e nella I legislatura per il gruppo comunista. <a href="#curatornote-ref-4">↑</a></li><li about="https://w3id.org/moro/enoam/data/122031/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Francesco De Martino (1907-2002), giurista, docente di Storia del diritto, politico, deputato nella I legislatura per il gruppo socialista. <a href="#curatornote-ref-5">↑</a></li><li about="https://w3id.org/moro/enoam/data/122031/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul VI comma dell’articolo 107-ter: «Si procede alla seconda votazione del progetto, a norma dell’articolo 138 della Costituzione, anche se al progetto stesso siano stati apportati emendamenti od articoli aggiuntivi in sede di seconda deliberazione». Erroneamente nel volume curato da Emilia Lamaro si fa riferimento al IV comma (in realtà già discusso e approvato). <a href="#curatornote-ref-6">↑</a></li><li about="https://w3id.org/moro/enoam/data/122031/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-7">↑</a></li><li about="https://w3id.org/moro/enoam/data/122031/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 138 della Costituzione è il seguente: «Le leggi di revisione della Costituzione e le altre leggi costituzionali sono adottate da ciascuna Camera con due successive deliberazioni ad intervallo non minore di tre mesi, e sono approvate a maggioranza assoluta dei componenti di ciascuna Camera nella seconda votazione. Le leggi stesse sono sottoposte a referendum popolare quando, entro tre mesi dalla loro pubblicazione, ne facciano domanda un quinto dei membri di una Camera o cinquecentomila elettori o cinque Consigli regionali. La legge sottoposta a referendum non è promulgata, se non è approvata dalla maggioranza dei voti validi. Non si fa luogo a referendum se la legge è stata approvata nella seconda votazione da ciascuna delle Camere a maggioranza di due terzi dei suoi componenti». <a href="#curatornote-ref-8">↑</a></li></ol></body></html>