<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.007" name="dcterms.relation"/><meta content="10.48678/unibo/aldomoro1.2.1.007" name="dcterms.identifier"/><meta content="Moro, Aldo, Osservatorio 1 (agosto/settembre 1946), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.007." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 1 (agosto/settembre 1946)</title>
<div id="mentionMeta"><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 1 (agosto/settembre 1946)</h1><p class="paragraph" data-counter="1" id="p-1">Si vanno svolgendo, e sono per entrare nella fase più intensa, i lavori dell’<span about="https://w3id.org/moro/enoam/data/121007/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente italiana</span>, alla quale è commesso un compito, che può dirsi, senza enfasi rettorica, storico. Si tratta di dare, prima che la struttura organizzativa dello Stato, una legge fondamentale di vita al popolo italiano. Si tratta di operare una sintesi delle idee grandi e feconde che caratterizzano questo momento di storia, una sintesi che non sia un compromesso accettato malvolentieri, ma si avvicini invece per uno sforzo concorde a quella verità che è per sua natura omni-comprensiva.</p><p class="paragraph" data-counter="2" id="p-2">Bisogna che il popolo italiano, in un momento così decisivo della sua vita nazionale, sappia accompagnare e sorreggere lo sforzo nei suoi rappresentanti democratici. La sua funzione in quanto organo insostituibile della sovranità popolare non si è esaurita certo nel dare il voto in sede di elezioni. Anzi oggi l’interessamento e la vigilanza debbono essere più vivi che mai, per evitare quel che più è da temere e che in regime di democrazia può bene avvenire, una deformazione faziosa cioè del profondo sentimento e della volontà del popolo italiano. Il quale ha tali risorse di ingegno e di prontezza spirituale, che non è possibile ingannarlo, se esso non vuole. Noi confidiamo che la presenza operante del nostro popolo in questo momento sulla scena politica del nostro paese aiuti l’organo sovrano ad interpretarne tutte le esigenze e ad assicurarne un degno avvenire.</p><ol id="curatorNotes"><li about="https://w3id.org/moro/enoam/data/121007/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Nel volume curato da Rossini è segnato erroneamente con la data gennaio 1946. <a href="#curatornote-ref-1">↑</a></li></ol></body></html>