<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.032" name="dcterms.relation"/><meta content="10.48678/unibo/aldomoro1.4.1.032" name="dcterms.identifier"/><meta content="Moro, Aldo, [Discorso al Convegno nazionale degli “Amici di Moro”], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.032." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso al Convegno nazionale degli “Amici di Moro”]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De Gasperi, Alcide" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso al Convegno nazionale degli “Amici di Moro”]</h1><p class="paragraph" data-counter="1" id="p-1">L’on. Aldo Moro, parlando in un Convegno Nazionale di democratici cristiani, ha negato che la sua iniziativa in corso dal Consiglio Nazionale del novembre 1968<sup><a href="#curatornote-1" id="curatornote-ref-1">[1]</a></sup>, abbia in qualsiasi modo un significato di rivalsa e miri a fini di potere. Essa rappresenta una posizione di autonomia, sollecitata da una consapevole considerazione delle esigenze del <span about="https://w3id.org/moro/enoam/data/141032/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e del Paese ed assunta in vista della opportunità di dare alla <span about="https://w3id.org/moro/enoam/data/141032/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> una nuova maggioranza ed una funzione adeguata al momento storico che l’<span about="https://w3id.org/moro/enoam/data/141032/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il mondo vivono. Questa rivendicazione è una critica all’esclusivismo e perciò non può essere, a sua volta, preclusiva ed opportunistica. Si tratta infatti di riempire il vuoto incautamente lasciato nell’assetto che il <span about="https://w3id.org/moro/enoam/data/141032/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> si è dato negli ultimi mesi e di valorizzare e rendere corresponsabili nella gestione del <span about="https://w3id.org/moro/enoam/data/141032/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> come del Governo le componenti di sinistra, ormai mature per assumere, senza alcuna discriminazione, compiti di direzione nella <span about="https://w3id.org/moro/enoam/data/141032/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. L’on. Moro ha ribadito il suo giudizio critico circa l’errore commesso nel formare una maggioranza occasionale, nella quale perciò convergenze e divergenze risultavano arbitrarie e non rispondenti a serie ragioni politiche. Ci si accusa, ha proseguito l’on. Moro, di guardare al passato e di prediligere una forma di contestazione metodologica. Ma non si riflette, rivolgendoci questa critica, che l’assetto ingiusto, intorno al quale polemizziamo, non è un fatto del passato, ma del presente e, se non interverranno in forza del congresso elementi correttivi, anche dell’avvenire. Il problema di metodo poi, sul quale non ci stanchiamo di richiamare l’attenzione, riguarda un punto essenziale, il superamento cioè delle posizioni di potere e di comodo, la restituzione alla <span about="https://w3id.org/moro/enoam/data/141032/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nella libertà, nell’eguaglianza e nella giustizia, di un volto nel quale il Paese possa riconoscersi, vedendo rispettate le sue fondamentali esigenze morali. È importante soprattutto che i giovani, assai più seri ed onesti ed attenti che non sembri a prima vista, possano guardare a noi, senza rilevare dolorosamente alcuna grettezza e chiusura.</p><p class="paragraph" data-counter="2" id="p-2">Non si chiede dunque per l’avvenire nient’altro che uno spazio adeguato, per esprimere le proprie idee ed aspirazioni. Si vuole essere soci fondatori, e non cooptati, della nuova maggioranza, fondata sul rispettoso riconoscimento di tutti ed adeguata a sostenere la politica democratica della coalizione di centro-sinistra. Sembra questa piccola cosa e facilmente ottenibile. Eppure, ha proseguito l’on. Moro, è un processo lungo e difficile, intralciato da un assetto di maggioranza che è come un anticongresso inserito nel congresso e presidiato da un grande apparato di potere, in tutti i settori ed a tutti i livelli, in pieno funzionamento. Per quanto riguarda noi siamo uomini liberi: non facciamo paura e non abbiamo niente da promettere. La nostra è una battaglia di idee e di valori, che, fortunata o sfortunata che sia nell’immediato, infine intaccherà le radici di un sistema che riteniamo anacronistico ed inaccettabile. Noi ci auguriamo, malgrado tutto, di non essere di fronte ad una fortezza chiusa ed imprendibile. Abbiamo, per sospingerla ad aprirsi, più che la forza, le idee ed i valori nei quali crediamo. Abbiamo la solidarietà naturale delle forze di opposizione<sup><a href="#curatornote-2" id="curatornote-ref-2">[2]</a></sup>. Registriamo alcuni fermenti ed alcune sensibilità che si vanno esprimendo, nella constatazione della insostenibilità di certe immotivate chiusure di fronte all’opinione pubblica dentro e fuori il <span about="https://w3id.org/moro/enoam/data/141032/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Vogliamo pensare che essi non obbediscano a calcolo di opportunità, ma siano sinceri e seri e ad essi facciamo corrispondere la nostra disponibilità sulla base dei principi che abbiamo già enunciati e sottolineati.</p><p class="paragraph" data-counter="3" id="p-3">L’on. Moro ha poi osservato che una revisione di metodo, quale egli la propugna, è carica di significato politico e rappresenta poi, nella sua componente morale, il ritorno ad una sorta di umanesimo, dal quale la <span about="https://w3id.org/moro/enoam/data/141032/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non può discostarsi nella vita pubblica, senza creare un vuoto pericoloso e far mancare al Paese una guida sicura ed accettabile. L’on. Moro ha poi richiamato le condizioni nuove nelle quali si svolge l’azione dei partiti di fronte ad una realtà sociale varia, mossa, autonoma ed esigente. Le forze politiche debbono lasciare libero uno spazio che prima occupavano, ma debbono riservarsene un altro, per esse indispensabile, nel quale esse esplicano la loro funzione di sintesi e di guida politica. Se esse prendessero quel che ad esse non spetta più o rinunciassero invece al loro compito, la vita sociale ne sarebbe profondamente turbata. L’equilibrio, il giusto equilibrio, tra autonomia sociale ed iniziativa politica, consente di salvare il Paese dall’anarchia come dall’autoritarismo.</p><p class="paragraph" data-counter="4" id="p-4">Vi sono evidentemente funzioni nuove che la <span about="https://w3id.org/moro/enoam/data/141032/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> deve assolvere con animo nuovo, senza per altro rinnegare quel tanto della sua ispirazione cristiana ed esperienza storica che la renda riconoscibile nel mutare dei tempi e nella libertà doverosa della sua iniziativa politica.</p><p class="paragraph" data-counter="5" id="p-5">L’on. Moro ha infine ribadito il valore, non ancora del tutto messo in luce, della coalizione di centro sinistra, dalla quale non ci si può discostare verso altra direzione, quale che essa sia. Si tratta infatti di un giusto equilibrio politico a livello democratico avanzato, suscettibile di far progredire realmente nella libertà la società nuovissima che ci sta davanti. A questa politica è necessaria una forte componente socialista, nella quale la naturale dialettica interna non pregiudichi l’assolvimento di un compito importante, nel quale essa è insostituibile. L’on. Moro ha infine riconfermato la necessità di una estrema sensibilità ed attenzione della <span about="https://w3id.org/moro/enoam/data/141032/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> verso la realtà sociale e politica del Paese. Essa è segno d’intelligenza e di responsabilità e non comporta alcuna confusione tra le forze politiche, a ciascuna delle quali spetta un ruolo di maggioranza o di opposizione, del quale non è giustificato alcun mutamento.</p><p class="paragraph" data-counter="6" id="p-6">La dialettica democratica, come <span about="https://w3id.org/moro/enoam/data/141032/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-3" id="curatornote-ref-3">[3]</a></sup> la volle per la <span about="https://w3id.org/moro/enoam/data/141032/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, se è, come è, una cosa seria, comporta, senza rischio di inammissibili slittamenti un significativo rapporto con le opposizioni. La nostra collocazione di fronte al <span about="https://w3id.org/moro/enoam/data/141032/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> scaturisce dalla natura ed ideologia della <span about="https://w3id.org/moro/enoam/data/141032/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e resta ancorata al rapporto polemico, ma corretto, tra partiti diversi e contrapposti nella loro visione e funzione politica.</p><p class="paragraph" data-counter="7" id="p-7">È importante avere fiducia, sapendosela del resto meritare, nella forza e nella capacità della <span about="https://w3id.org/moro/enoam/data/141032/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> d’interpretare e di guidare la realtà sociale e politica, sempre nel dialogo democratico, ma con grande fermezza e vigore creativo.</p><ol id="curatorNotes"><li about="https://w3id.org/moro/enoam/data/141032/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al suo discorso al Consiglio nazionale della Dc del 21 novembre 1968. <a href="#curatornote-ref-1">↑</a></li><li about="https://w3id.org/moro/enoam/data/141032/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alle correnti della sinistra, “Base” e “Forze Nuove”, e probabilmente anche a quella dei centristi di Mario Scelba, anch’essi all’opposizione. <a href="#curatornote-ref-2">↑</a></li><li about="https://w3id.org/moro/enoam/data/141032/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Alcide De Gasperi (1881-1954), fondatore della Democrazia cristiana, fu presidente del Consiglio dal 1945 al 1953. <a href="#curatornote-ref-3">↑</a></li></ol></body></html>