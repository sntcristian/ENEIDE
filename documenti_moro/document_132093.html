<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.093" name="dcterms.relation"/><meta content="10.48678/unibo/aldomoro1.3.2.093" name="dcterms.identifier"/><meta content="Moro, Aldo, [Saluto in occasione della premiazione dei campioni dello sport], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.093." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Saluto in occasione della premiazione dei campioni dello sport</title>
<div id="mentionMeta"><meta about="https://w3id.org/moro/enoam/data/comitato-olimpico-internazionale" typeof="foaf:Organization"/><meta about="https://w3id.org/moro/enoam/data/comitato-olimpico-internazionale" content="CIO" property="rdfs:label"/><meta about="https://w3id.org/moro/enoam/data/comitato-olimpico-internazionale" property="owl:sameAs" resource="http://www.wikidata.org/entity/Q40970"/><meta about="https://w3id.org/moro/enoam/data/comitato-olimpico-nazionale-italiano" typeof="foaf:Organization"/><meta about="https://w3id.org/moro/enoam/data/comitato-olimpico-nazionale-italiano" content="CONI" property="rdfs:label"/><meta about="https://w3id.org/moro/enoam/data/comitato-olimpico-nazionale-italiano" property="owl:sameAs" resource="http://www.wikidata.org/entity/Q1114833"/><meta about="https://w3id.org/moro/enoam/data/giulio-onesti" typeof="foaf:Person"/><meta about="https://w3id.org/moro/enoam/data/giulio-onesti" content="Giulio Onesti" property="rdfs:label"/><meta about="https://w3id.org/moro/enoam/data/giulio-onesti" property="owl:sameAs" resource="http://www.wikidata.org/entity/Q596724"/><meta about="https://w3id.org/moro/enoam/data/giulio-onesti" content="Onesti, Giulio" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Saluto in occasione della premiazione dei campioni dello sport </h1><p>Cari amici,</p><p class="paragraph" data-counter="1" id="p-1">la mia presenza qui vuole essere espressone della doverosa, affettuosa considerazione del Governo e mia personale nei confronti dello sport italiano che ha conseguito nel corso di tanti anni vittorie così significative quali quelle che oggi celebriamo, riunendo assieme i vittoriosi dello sport di tutte le generazioni. Il governo rende omaggio allo sport italiano, alla passione, allo spirito di sacrificio e, consentitemi di dirlo, all’amor di patria che caratterizzano gli sportivi italiani. Rivolgo il più cordiale e augurale saluto agli amici atleti, e sono lieto di rendere omaggio all’illustre presidente del <span about="https://w3id.org/moro/enoam/data/132093/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/comitato-olimpico-internazionale" typeof="deo:Reference">CIO</span> e al fattivo ed abile presidente del <span about="https://w3id.org/moro/enoam/data/132093/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/comitato-olimpico-nazionale-italiano" typeof="deo:Reference">CONI</span>, avv. <span about="https://w3id.org/moro/enoam/data/132093/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giulio-onesti" typeof="deo:Reference">Onesti</span>. Lo Stato – ha proseguito l’on. Moro – ha da fare qualche cosa per sviluppare nella sua responsabilità, questa attività così importante sotto tutti gli aspetti – da quello umano a quello di preparazione generale – che è lo sport. Il Governo ha fatto alcune cose, altre si propone di fare, che spera condurre a rapida realizzazione come contributo ad un’ulteriore possibile, meritata affermazione dello sport italiano. Il Governo farà dunque la sua parte; ma a poco varrebbe la sua volontà se non vi fossero negli sportivi italiani tanta capacità d’iniziativa, spirito di sacrificio e autentica passione per un’attività così umana qual è quella cui essi si dedicano. Sono certo – ha detto l’on. Moro – che una ancor maggiore affermazione dello sport scaturirà dal confluire dell’iniziativa dello Stato e della vostra libera iniziativa, organizzata nell’ambito del <span about="https://w3id.org/moro/enoam/data/132093/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comitato-olimpico-nazionale-italiano" typeof="deo:Reference">Coni</span>, delle cui benemerenze desidero dare atto, in questo momento, in modo tutto particolare.</p><p class="paragraph" data-counter="2" id="p-2">Voglio concludere mettendo in risalto quello che è l’effettivo valore umano e spirituale dello sport, quale espressione rigorosa di formazione della personalità umana, di dominio di sé, di capacità di contatto con gli altri. Contatto che, se è agonistico, non è sottile, perché è gara, è soprattutto generosità e lealtà.</p><p class="paragraph" data-counter="3" id="p-3">L’On. Moro ha poi ricordato che le bandiere dello sport non sono bandiere di guerra ma di pace e che lo spirito agonistico non divide i popoli ma li unisce nella collaborazione per conquista di mete sempre più alte ed umane. Il presidente del Consiglio ha concluso il suo saluto esprimendo il fiducioso augurio del Governo a tutti gli sportivi italiani.</p></body></html>