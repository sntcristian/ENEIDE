<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.259" name="dcterms.relation"/><meta content="10.48678/unibo/aldomoro1.3.2.259" name="dcterms.identifier"/><meta content="Moro, Aldo, Discorso tenuto a Firenze per l’inaugurazione della V mostra mercato dell’antiquariato, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.259." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto aFirenzeper l'inaugurazione della V mostra mercato dell'antiquariato</title>
<div id="mentionMeta"><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Firenze per l'inaugurazione della V mostra mercato dell'antiquariato </h1><p class="paragraph" data-counter="1" id="p-1">Ho accolto ben volentieri il gentile invito, che mi ha rivolto l’illustre Presidente di questa rassegna, con così eletta parte partecipazione internazionale, ad essere presente alla odierna cerimonia inaugurale. Mi ha sollecitato il ricordo dell’accoglienza così cordiale che mi fu riservata in passato in una analoga circostanza<sup><a href="#curatornote-1" id="curatornote-ref-1">[1]</a></sup>. Mi ha mosso il vivo apprezzamento per questa iniziativa della quale il rilievo economico si unisce a quello artistico, tanto che essa è ad un tempo un fatto commerciale di alto livello ed una manifestazione di quel culto ed amore del bello che è tradizione e ricchezza spirituale dell’<span about="https://w3id.org/moro/enoam/data/132259/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed in particolare di <span about="https://w3id.org/moro/enoam/data/132259/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Desidero, dunque esprimere a tal proposito tutto il mio compiacimento e l’augurio che allo sforzo così generosamente compiuto da privati operatori e di enti pubblici solleciti nel favorire ogni utile iniziativa di sviluppo, arrida un successo, certamente meritato, in misura ancora maggiore che per il passato. È appena necessario poi dire che non mancherò di dare tutta la mia attenzione ai temi ed alle osservazioni che mi sono state o mi saranno sottoposte, sì che l’azione dei pubblici potere sempre avendo di mira la tutela degli interessi generali della collettività, non intralci ed invece favorisca efficacemente tutto quello che torna a vantaggio del progresso economico e dell’elevazione sociale e spirituale del popolo italiano.</p><p class="paragraph" data-counter="2" id="p-2">Vi dirò poi ancora come sia stato mosso a venire qui oggi da rispetto ed amore per <span about="https://w3id.org/moro/enoam/data/132259/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Poiché non ho certo dimenticato quel che né io né voi possiamo e dobbiamo dimenticare<sup><a href="#curatornote-2" id="curatornote-ref-2">[2]</a></sup>, mi è sembrato doveroso, ma anche del tutto naturale, di essere in questa splendida città per registrare un segno di una normalità felicemente ritrovata, per salutare con schietta solidarietà una manifestazione di ripresa e di volontà, malgrado le difficoltà, superate e da superare, di questo popolo generoso e coraggioso. Come abbiamo infatti gioito, quando, a così breve distanza di tempo dall’immane sciagura, abbiamo visto non solo il ricominciare con fiducia il proprio lavoro, ma questa comunità cittadina, dopo il grande impegno del soccorso e della ricostruzione, non ancora del resto esaurito, riaprire il proprio teatro od organizzare una splendida mostra di pittura od esprimere in una felice stagione musicale l’armonia e la bellezza che sono, in una così eccezionale misura, patrimonio ideale di <span about="https://w3id.org/moro/enoam/data/132259/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>.</p><p class="paragraph" data-counter="3" id="p-3">E così gioiamo oggi dinnanzi ad un’altra tipica manifestazione dell’iniziativa, della tenacia, del gusto del popolo fiorentino. Come la collettività nazionale, con profonda solidarietà, anche se con qualche iniziale insufficienza fu interno a voi, così essa vuole esprimersi ancor oggi a mio mezzo nel salutare l’evidente rinascita di <span about="https://w3id.org/moro/enoam/data/132259/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> che voi avete voluto e realizzato. Non solo, ma essa vuole ancora accompagnare con pari attenzione e cura il vostro sforzo per risanare ferita che certamente ancora vi sono malgrado il vostro impegno e l’innegabile successo conseguito sin qui e per porre le condizioni di un nuovo più intenso sviluppo di questa storica città,. Si coglie infatti qui, e non solo sotto il pungolo delle drammatiche vicende del recente passato, ma per un’indomabile vitalità che deve costituire il nostro orgoglio, si coglie qui, dicevo, come si coglie in generale nel Paese un fervore consolante di iniziative, un forte desiderio di cimentarsi, un’ansia di progresso e di giustizia. Il che significa che ciascuna città o provincia o regione si raccoglie e si interroga nella ricerca delle vie migliori per il proprio sviluppo, quelle più congeniali al temperamento degli uomini, alla loro storia, alle potenziali ricchezze, alle naturali prospettive di quelle terre. Ed una siffatta volontà di lavoro e di civile elevazione s’intreccia con lo sforzo di progresso e di giustizia dei vari settori della vita economica, delle varie componenti della realtà sociale in un comune e generale impegno di armonico sviluppo.</p><p class="paragraph" data-counter="4" id="p-4">Ebbene, è nostro compito, difficile compito favorire con serietà ed equità tale processo, valorizzando queste espressioni di vitalità della libera società italiana nel suo insieme e creando le condizioni perché esse possano tutte ordinatamente e fecondamente esplicarsi. Tra tali condizioni è una politica economica e sociale seria, atta a non deprimere lo slancio di una società viva ma anche capace di evitare le dispersioni, di superare gli squilibri, di perseguire finalità di interesse generale e di giustizia. Ma vi è tra esse ancora una stabilità politica quale una democrazia può e deve dare. Una stabilità dunque che non comporta il sacrificio della naturale dialettica degli interessi e dell’animato e fecondo dibattito politico, ma solo richiede che questo movimento vitale sappia comporsi nella solidità delle istituzioni, nella durevole solidarietà delle forze politiche più vicine, nel corretto rapporto di maggioranza e minoranza, nella consapevolezza della naturale preminenza dell’interesse comune e permanente su quello individuale e transeunte. Solo nella stabilità politica è assicurato il progresso generale del paese. Essa, sia ben chiaro, non è merito di un Governo che da solo potrebbe fare ben poco. È merito di un popolo che deve essere sì guidato, ma può e deve esprimere da solo, come condizione di ogni favorevole sviluppo la sua maturità e vitalità.</p><p class="paragraph" data-counter="5" id="p-5">Con questa profonda fiducia nel Paese intero ed in <span about="https://w3id.org/moro/enoam/data/132259/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, che ne riflette in modo eminente le doti di genialità, di forza creativa e di consapevolezza civica sono lieto di dare inizio, con rinnovato cordiale apprezzamento ed augurio per organizzatori ed espositori a questa rassegna di arte antiquaria. </p><ol id="curatorNotes"><li about="https://w3id.org/moro/enoam/data/132259/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro era intervenuto all’inaugurazione dell’edizione della mostra del 1965. <a href="#curatornote-ref-1">↑</a></li><li about="https://w3id.org/moro/enoam/data/132259/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’alluvione del 4 novembre 1966 che colpì duramente la città di Firenze. <a href="#curatornote-ref-2">↑</a></li></ol></body></html>