<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.270" name="dcterms.relation"/><meta content="10.48678/unibo/aldomoro1.4.1.270" name="dcterms.identifier"/><meta content="Moro, Aldo, [Intervento al Consiglio ministeriale della Nato], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.270." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervento al Consiglio ministeriale della Nato]</title>
<div id="mentionMeta"><meta about="https://w3id.org/moro/enoam/data/joseph-luns" typeof="foaf:Person"/><meta about="https://w3id.org/moro/enoam/data/joseph-luns" content="Joseph Marie Antoine Hubert Luns" property="rdfs:label"/><meta about="https://w3id.org/moro/enoam/data/joseph-luns" property="owl:sameAs" resource="http://www.wikidata.org/entity/Q553882"/><meta about="https://w3id.org/moro/enoam/data/joseph-luns" content="Luns, Joseph" property="skos:prefLabel"/><meta about="https://w3id.org/moro/enoam/data/willy-brandt" typeof="foaf:Person"/><meta about="https://w3id.org/moro/enoam/data/willy-brandt" content="Willy Brandt" property="rdfs:label"/><meta about="https://w3id.org/moro/enoam/data/willy-brandt" property="owl:sameAs" resource="http://www.wikidata.org/entity/Q2514"/><meta about="https://w3id.org/moro/enoam/data/willy-brandt" content="Brandt, Willy" property="skos:prefLabel"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/mosca" typeof="dcterms:Location"/><meta about="https://w3id.org/moro/enoam/data/mosca" content="Mosca" property="rdfs:label"/><meta about="https://w3id.org/moro/enoam/data/mosca" property="owl:sameAs" resource="http://www.wikidata.org/entity/Q649"/><meta about="https://w3id.org/moro/enoam/data/varsavia" typeof="dcterms:Location"/><meta about="https://w3id.org/moro/enoam/data/varsavia" content="Varsavia" property="rdfs:label"/><meta about="https://w3id.org/moro/enoam/data/varsavia" property="owl:sameAs" resource="http://www.wikidata.org/entity/Q270"/><meta about="https://w3id.org/moro/enoam/data/europa-centrale" typeof="dcterms:Location"/><meta about="https://w3id.org/moro/enoam/data/europa-centrale" content="Europa Centrale" property="rdfs:label"/><meta about="https://w3id.org/moro/enoam/data/europa-centrale" property="owl:sameAs" resource="http://www.wikidata.org/entity/Q27509"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d'America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/william-pierce-rogers" typeof="foaf:Person"/><meta about="https://w3id.org/moro/enoam/data/william-pierce-rogers" content="William P. Rogers" property="rdfs:label"/><meta about="https://w3id.org/moro/enoam/data/william-pierce-rogers" property="owl:sameAs" resource="http://www.wikidata.org/entity/Q433180"/><meta about="https://w3id.org/moro/enoam/data/william-pierce-rogers" content="Rogers, William Pierce" property="skos:prefLabel"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/germania-ovest" typeof="dcterms:Location"/><meta about="https://w3id.org/moro/enoam/data/germania-ovest" content="Germania Ovest" property="rdfs:label"/><meta about="https://w3id.org/moro/enoam/data/germania-ovest" property="owl:sameAs" resource="http://www.wikidata.org/entity/Q713750"/><meta about="https://w3id.org/moro/enoam/data/berlino" typeof="dcterms:Location"/><meta about="https://w3id.org/moro/enoam/data/berlino" content="Berlino" property="rdfs:label"/><meta about="https://w3id.org/moro/enoam/data/berlino" property="owl:sameAs" resource="http://www.wikidata.org/entity/Q64"/><meta about="https://w3id.org/moro/enoam/data/germania" typeof="dcterms:Location"/><meta about="https://w3id.org/moro/enoam/data/germania" content="Germania" property="rdfs:label"/><meta about="https://w3id.org/moro/enoam/data/germania" property="owl:sameAs" resource="http://www.wikidata.org/entity/Q183"/><meta about="https://w3id.org/moro/enoam/data/canada" typeof="dcterms:Location"/><meta about="https://w3id.org/moro/enoam/data/canada" content="Canada" property="rdfs:label"/><meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/><meta about="https://w3id.org/moro/enoam/data/richard-nixon" typeof="foaf:Person"/><meta about="https://w3id.org/moro/enoam/data/richard-nixon" content="Richard M. Nixon" property="rdfs:label"/><meta about="https://w3id.org/moro/enoam/data/richard-nixon" property="owl:sameAs" resource="http://www.wikidata.org/entity/Q9588"/><meta about="https://w3id.org/moro/enoam/data/richard-nixon" content="Nixon, Richard" property="skos:prefLabel"/><meta about="https://w3id.org/moro/enoam/data/vietnam" typeof="dcterms:Location"/><meta about="https://w3id.org/moro/enoam/data/vietnam" content="Vietnam" property="rdfs:label"/><meta about="https://w3id.org/moro/enoam/data/vietnam" property="owl:sameAs" resource="http://www.wikidata.org/entity/Q881"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/la-valletta" typeof="dcterms:Location"/><meta about="https://w3id.org/moro/enoam/data/la-valletta" content="La Valletta" property="rdfs:label"/><meta about="https://w3id.org/moro/enoam/data/la-valletta" property="owl:sameAs" resource="http://www.wikidata.org/entity/Q23800"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mar Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/civilta-occidentale" typeof="dcterms:Location"/><meta about="https://w3id.org/moro/enoam/data/civilta-occidentale" content="Occidente" property="rdfs:label"/><meta about="https://w3id.org/moro/enoam/data/civilta-occidentale" property="owl:sameAs" resource="http://www.wikidata.org/entity/Q160381"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervento al Consiglio ministeriale della Nato]</h1><p>Signor <span about="https://w3id.org/moro/enoam/data/141270/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/joseph-luns" typeof="deo:Reference">Presidente</span><sup><sup><a href="#curatornote-1" id="curatornote-ref-1">[1]</a></sup></sup>,</p><p class="paragraph" data-counter="1" id="p-1">la delegazione italiana è vivamente grata alla <span about="https://w3id.org/moro/enoam/data/141270/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/germania-ovest" typeof="deo:Reference">Repubblica Federale Tedesca</span> della sua generosa ospitalità ed al Cancelliere Federale <span about="https://w3id.org/moro/enoam/data/141270/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/willy-brandt" typeof="deo:Reference">Willy Brandt</span><sup><sup><a href="#curatornote-2" id="curatornote-ref-2">[2]</a></sup></sup> delle illuminanti e stimolanti parole con le quali, stamane, ha voluto dare l’avvio ai nostri lavori.</p><p class="paragraph" data-counter="2" id="p-2">Questi lavori si svolgono in un momento particolarmente significativo per l’<span about="https://w3id.org/moro/enoam/data/141270/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Da un lato siamo prossimi, dopo la ratifica dei trattati di <span about="https://w3id.org/moro/enoam/data/141270/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/mosca" typeof="deo:Reference">Mosca</span><sup><sup><a href="#curatornote-3" id="curatornote-ref-3">[3]</a></sup></sup> e di <span about="https://w3id.org/moro/enoam/data/141270/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/varsavia" typeof="deo:Reference">Varsavia</span><sup><sup><a href="#curatornote-4" id="curatornote-ref-4">[4]</a></sup></sup>, alla firma del protocollo quadripartito su <span about="https://w3id.org/moro/enoam/data/141270/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/berlino" typeof="deo:Reference">Berlino</span>, fatti di capitale importanza per la normalizzazione in <span about="https://w3id.org/moro/enoam/data/141270/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/europa-centrale" typeof="deo:Reference">Europa centrale</span>. Dall’altro siamo in presenza di un evento di grande portata, e cioè dei colloqui che il <span about="https://w3id.org/moro/enoam/data/141270/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/richard-nixon" typeof="deo:Reference">Presidente</span> degli <span about="https://w3id.org/moro/enoam/data/141270/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, dopo il dialogo con Pechino, ha avuto nella capitale sovietica. Su questi sviluppi ci ha intrattenuto il Segretario di Stato <span about="https://w3id.org/moro/enoam/data/141270/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/william-pierce-rogers" typeof="deo:Reference">Rogers</span><sup><sup><a href="#curatornote-5" id="curatornote-ref-5">[5]</a></sup></sup> che abbiamo ascoltato con vivo interesse ed apprezzamento.</p><p class="paragraph" data-counter="3" id="p-3">Nel ringraziare il <span about="https://w3id.org/moro/enoam/data/141270/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/william-pierce-rogers" typeof="deo:Reference">Segretario di Stato</span> per averci illustrato i temi discussi e i risultati raggiunti, dobbiamo dare atto che il Presidente Nixon<sup><sup><a href="#curatornote-6" id="curatornote-ref-6">[6]</a></sup></sup> non ha trascurato le esigenze della politica europea e degli orientamenti che gli alleati atlantici avevano prospettato.</p><p class="paragraph" data-counter="4" id="p-4">Il significato dei colloqui americano-sovietici sta nell’aver consolidato la tendenza verso il passaggio dall’era della confrontazione a quella del negoziato.</p><p class="paragraph" data-counter="5" id="p-5">L’<span about="https://w3id.org/moro/enoam/data/141270/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza Atlantica</span><sup><sup><a href="#curatornote-7" id="curatornote-ref-7">[7]</a></sup></sup> d’altronde, e i Paesi che ne fanno parte, hanno da tempo dimostrato la capacità di affrontare in modo costruttivo la situazione politica in <span about="https://w3id.org/moro/enoam/data/141270/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Possiamo in particolare constatare che la politica della <span about="https://w3id.org/moro/enoam/data/141270/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/germania-ovest" typeof="deo:Reference">Germania Federale</span> ha portato, dimostrando saggezza e realismo, a risultati utili per la pace. Noi esprimiamo l’augurio che i trattati di <span about="https://w3id.org/moro/enoam/data/141270/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/mosca" typeof="deo:Reference">Mosca</span> e di <span about="https://w3id.org/moro/enoam/data/141270/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/varsavia" typeof="deo:Reference">Varsavia</span>, l’accordo sul traffico fra le due parti della <span about="https://w3id.org/moro/enoam/data/141270/v1/mention-41" class="mention place" id="mention-41" property="dcterms:references" resource="https://w3id.org/moro/enoam/data/germania" typeof="deo:Reference">Germania</span>, le intese su <span about="https://w3id.org/moro/enoam/data/141270/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/berlino" typeof="deo:Reference">Berlino</span> siano anche l’inizio di rapporti di civile ed umana convivenza da consacrare in un accordo fondamentale fra i due Stati nella Nazione tedesca.</p><p class="paragraph" data-counter="6" id="p-6">Nello stesso spirito il dialogo fra i Paesi europei, e naturalmente gli <span about="https://w3id.org/moro/enoam/data/141270/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> ed il <span about="https://w3id.org/moro/enoam/data/141270/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/canada" typeof="deo:Reference">Canada</span>, deve mirare, in un clima che sta diventando migliore, a superare le divisioni intraeuropee. Esso dovrebbe aver inizio con la convocazione di una conferenza sulla sicurezza e la cooperazione.</p><p class="paragraph" data-counter="7" id="p-7">Nelle nostre precedenti decisioni abbiamo giustamente affermato che la preparazione della Conferenza europea poteva svolgersi solo in un contesto politico favorevole; e cioè non appena i negoziati intorno alla questione tedesca, e soprattutto quello sul problema di maggior attrito, <span about="https://w3id.org/moro/enoam/data/141270/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/berlino" typeof="deo:Reference">Berlino</span>, fossero giunti a soluzioni soddisfacenti. Ebbene, queste finalità sono state oggi raggiunte.</p><p class="paragraph" data-counter="8" id="p-8">In vista di queste scadenze già sei mesi or sono l’<span about="https://w3id.org/moro/enoam/data/141270/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> ha sostenuto l’opportunità di avviare contatti bilaterali fra tutti i Paesi europei per esporre le nostre riflessioni sulle modalità per assicurare il successo alla Conferenza. Oggi siamo pronti – e, a nostro avviso, possiamo dare atto nel comunicato – ad avviare una preparazione multilaterale sulla base delle indicazioni finlandesi del novembre 1970<sup><sup><a href="#curatornote-8" id="curatornote-ref-8">[8]</a></sup></sup>.</p><p class="paragraph" data-counter="9" id="p-9">Il realismo e l’equilibrio devono tuttavia guidarci in questa fase. Infatti le opinioni in seno all’<span about="https://w3id.org/moro/enoam/data/141270/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> non si sono ancora tradotte in un generale e preciso consenso. È nostro compito quindi approfondire rapidamente i temi di sostanza e di procedura – tra cui quello delle lingue di lavoro tra le quali desideriamo vedere incluso l’italiano – per affrontare gli incontri multilaterali sulla base di una chiara intesa.</p><p class="paragraph" data-counter="10" id="p-10">Il documento che il Consiglio dei Rappresentanti Permanenti ci ha sottoposto dimostra l’impegno con cui gli organi dell’<span about="https://w3id.org/moro/enoam/data/141270/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> hanno esaminato gli argomenti della conferenza, utilizzando le riflessioni e le analisi che i singoli Paesi dell’<span about="https://w3id.org/moro/enoam/data/141270/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> hanno avuto modo di fare.</p><p class="paragraph" data-counter="11" id="p-11">Soprattutto in alcuni settori le nostre posizioni di negoziato non sono ancora a punto. Basterebbe pensare a quell’importantissimo aspetto del dialogo Est-Ovest relativo a temi veramente essenziali della più libera circolazione degli uomini, delle idee e delle informazioni. Al riguardo abbiamo formulato alcune proposte che dovrebbero permettere di rilanciare in questo campo, come in quello economico, uno studio non accademico, che ci consenta di presentarci alla fase multilaterale con piena conoscenza dei nostri obiettivi e dei termini negoziali entro i quali essi possono essere raggiunti.</p><p class="paragraph" data-counter="12" id="p-12">Conclusa questa intensa fase di discussione interna, potrebbe aver luogo una presa di contatto tre i Capi Missione ad Helsinki che permetta di indicare termini e modi secondo i quali la discussione multilaterale dovrebbe procedere.</p><p class="paragraph" data-counter="13" id="p-13">Vi è un punto di sostanza da chiarire: il rapporto da stabilire fra le CSCE<sup><sup><a href="#curatornote-9" id="curatornote-ref-9">[9]</a></sup></sup> e la MBFR<sup><sup><a href="#curatornote-10" id="curatornote-ref-10">[10]</a></sup></sup>. Credo siamo tutti d’accordo che non si può discutere di sicurezza in <span about="https://w3id.org/moro/enoam/data/141270/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, se non si discute anche di sicurezza militare. I due aspetti, quello politico e quello militare, sono inscindibilmente legati fra loro. La distensione psicologica, che dovrebbe essere il frutto degli sforzi che ci accingiamo a compiere, non sarebbe completa, se non si basasse sopra un assetto più rassicurante delle forze militari nel nostro continente. È anche di questo assetto, dunque, che dobbiamo occuparci.</p><p class="paragraph" data-counter="14" id="p-14">Da parte italiana e, credo, di molti altri alleati, non si pretende certo di trasformare la Conferenza per la Sicurezza e la Cooperazione in una conferenza del disarmo.</p><p class="paragraph" data-counter="15" id="p-15">Una cosa è infatti discutere le modalità delle riduzioni nei loro aspetti tecnici, che sono complessi e delicati; un’altra cosa è definire i principi generali che debbono guidare il negozioato; mettersi d'accordo cioè sul come le future riduzioni possano servire a stabilizzare la sicurezza nell’intera <span about="https://w3id.org/moro/enoam/data/141270/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Mentre il primo problema richiede un foro specializzato, il secondo è di carattere molto più generale e investe questioni di principio che interessano tutti i Paesi del <span about="https://w3id.org/moro/enoam/data/141270/v1/mention-54" class="mention place" id="mention-54" property="dcterms:references" resource="https://w3id.org/moro/enoam/data/europa" typeof="deo:Reference">Continente europeo</span>, nessuno escluso. Noi riteniamo perciò che, per discutere i più importanti aspetti politici della MBFR, sia necessario un foro generale, che comprenda tutti i Paesi europei insieme agli <span about="https://w3id.org/moro/enoam/data/141270/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> ed al <span about="https://w3id.org/moro/enoam/data/141270/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/canada" typeof="deo:Reference">Canada</span>.</p><p class="paragraph" data-counter="16" id="p-16">Dato che questo foro è costituito dalla Conferenza per la Sicurezza e la Cooperazione, non si vede il perché si dovrebbe istituirne un altro; e perché non si dovrebbe invece affidare alla stessa CSCE il compito di trattare le questioni di carattere generale che ho sopra elencato, per giungere all’adozione di una dichiarazione sugli obbiettivi e sui principi della MBFR.</p><p class="paragraph" data-counter="17" id="p-17">Oltretutto, dato l’interesse sovietico per la CSCE, sembra essere proprio tale Conferenza il foro più adatto in cui da parte occidentale si potrà cercare di ottenere dai sovietici delle concessioni. Esse sono necessarie, se le riduzioni dovranno essere regolate da quel principio dell’asimmetria che noi riteniamo il solo capace di garantire la sicurezza per l’<span about="https://w3id.org/moro/enoam/data/141270/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza Atlantica</span> controbilanciando il disequilibrio geografico. In un largo quadro politico gli Occidentali avranno, presumibilmente, il potere contrattuale, per indurre i Sovietici ad abbandonare l’attuale concezione di riduzione di uno contro uno, che porterebbe a smobilitare la nostra sicurezza.</p><p class="paragraph" data-counter="18" id="p-18">Una volta che nel quadro della CSCE – ciò sia nella fase di preparazione multilaterale, che nel corso della Conferenza stessa – siano stati discussi e definiti gli obiettivi e i principi generali della MBFR, non sarà difficile mettersi d’accordo, tenendo conto del fatto che le riduzioni di forze concernono in primo luogo le due Alleanze militari, per costituire un più ristretto foro negoziale nel quale si discutano gli specifici problemi. Tale organo, dopo aver ricevuto il via dalla Conferenza per la Sicurezza e la Cooperazione, continuerà a svolgere il suo compito indipendentemente da essa.</p><p class="paragraph" data-counter="19" id="p-19">Prima di accennare al rapporto del <span about="https://w3id.org/moro/enoam/data/141270/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/joseph-luns" typeof="deo:Reference">Segretario Generale</span>, vorrei brevemente richiamarmi al problema del <span about="https://w3id.org/moro/enoam/data/141270/v1/mention-59" class="mention place" id="mention-59" property="dcterms:references" resource="https://w3id.org/moro/enoam/data/vietnam" typeof="deo:Reference">Vietnam</span>, al quale il Governo e l’opinione pubblica del mio Paese sono molto sensibili e che turba la coscienza di molti. È nostra convinzione che sia da perseguire una soluzione politica che salvaguardi il diritto dei popoli della regione a scegliere liberamente il proprio destino. Mi auguro che ogni sforzo venga compiuto in questa direzione.</p><p class="paragraph" data-counter="20" id="p-20">Il mio Governo ha esaminato con attenzione le valutazioni contenute nel rapporto annuale del <span about="https://w3id.org/moro/enoam/data/141270/v1/mention-56" class="mention person" id="mention-56" property="dcterms:references" resource="https://w3id.org/moro/enoam/data/joseph-luns" typeof="deo:Reference">Segretario Generale</span>. Le preoccupazioni espresse in tale importante documento meritano di essere meditate. Desidero al riguardo manifestare al Segretario Generale <span about="https://w3id.org/moro/enoam/data/141270/v1/mention-67" class="mention person" id="mention-67" property="dcterms:references" resource="https://w3id.org/moro/enoam/data/joseph-luns" typeof="deo:Reference">Luns</span> ampio consenso alla riaffermata validità dell’<span about="https://w3id.org/moro/enoam/data/141270/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> ed alle sue esortazioni sull’esigenza sia di una piena solidarietà degli alleati, sia di un’intensa consultazione atlantica.</p><p class="paragraph" data-counter="21" id="p-21">Il mio Governo ha altresì preso in attenta considerazione i documenti sottopostici sulla situazione in <span about="https://w3id.org/moro/enoam/data/141270/v1/mention-62" class="mention place" id="mention-62" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> e nelle altre aree geografiche. È inutile che ricordi, in primo luogo, quanto il problema del conflitto arabo-israeliano sia fonte di continua preoccupazione per i nostri Paesi. Ho ascoltato con interesse ciò che ci ha riferito il Segretario di Stato <span about="https://w3id.org/moro/enoam/data/141270/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/william-pierce-rogers" typeof="deo:Reference">Rogers</span> in merito ai due colloqui svoltisi, in proposito, a <span about="https://w3id.org/moro/enoam/data/141270/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/mosca" typeof="deo:Reference">Mosca</span>. Tengo a sottolineare la disponibilità dell’Italia a cooperare agli sforzi per un suo regolamento pacifico nel quadro delle <span about="https://w3id.org/moro/enoam/data/141270/v1/mention-60" class="mention organization" id="mention-60" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>.</p><p class="paragraph" data-counter="22" id="p-22">Nello scacchiere del <span about="https://w3id.org/moro/enoam/data/141270/v1/mention-63" class="mention place" id="mention-63" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> ha assunto particolare rilievo, nel corso degli ultimi dodici mesi, la questione del rinnovo dell’accordo anglo-maltese. Le trattative, a cui l’<span about="https://w3id.org/moro/enoam/data/141270/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> ha preso parte attiva, hanno condotto, nonostante fasi alterne, a risultati che, anche alla luce di una mia recente visita alla <span about="https://w3id.org/moro/enoam/data/141270/v1/mention-61" class="mention place" id="mention-61" property="dcterms:references" resource="https://w3id.org/moro/enoam/data/la-valletta" typeof="deo:Reference">Valletta</span><sup><sup><a href="#curatornote-11" id="curatornote-ref-11">[11]</a></sup></sup>, posso considerare di valore positivo. La politica seguita dal gruppo di Paesi alleati che ha contribuito e contribuisce alla soluzione del problema, si è dimostrata saggia ai fini della stabilità in una zona politicamente delicata del <span about="https://w3id.org/moro/enoam/data/141270/v1/mention-64" class="mention place" id="mention-64" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>.</p><p class="paragraph" data-counter="23" id="p-23">Questo continua comunque a rimanere nel suo insieme un’area particolarmente vulnerabile a causa del consolidamento delle posizioni militari e politiche sovietiche in alcuni Paesi rivieraschi. Si giustifica pertanto la continuazione da parte dell’<span about="https://w3id.org/moro/enoam/data/141270/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> della più vigile attenzione per la tutela degli interessi fondamentali dell’<span about="https://w3id.org/moro/enoam/data/141270/v1/mention-66" class="mention place" id="mention-66" property="dcterms:references" resource="https://w3id.org/moro/enoam/data/civilta-occidentale" typeof="deo:Reference">Occidente</span>. Questa situazione mi riconduce al principio dell’indivisibilità della sicurezza dell’<span about="https://w3id.org/moro/enoam/data/141270/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> e delle ripercussioni che misure negoziate per uno scacchiere possono avere su altri.</p><p class="paragraph" data-counter="24" id="p-24">Vi è da chiedersi comunque se la Conferenza Europea non potrà costituire un utile precedente, il giorno in cui abbia avuto termine il conflitto arabo-israeliano, per una conferenza per la Sicurezza e la Cooperazione del <span about="https://w3id.org/moro/enoam/data/141270/v1/mention-65" class="mention place" id="mention-65" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span><sup><a href="#curatornote-12" id="curatornote-ref-12">[12]</a></sup>.</p><p class="paragraph" data-counter="25" id="p-25">Termino osservando con profondo compiacimento che questa sessione ministeriale del Consiglio Atlantico sembra dischiudere la porta a prospettive di più costruttivi sviluppi nei rapporti Est-Ovest, come il mio Governo ha da tempo auspicato. Confido che sapremo operare, in conformità alle finalità, che l’<span about="https://w3id.org/moro/enoam/data/141270/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> persegue, di libertà per gli uomini ed i popoli, in modo da corrispondere alle aspettative di pace in Europa nel mondo.</p><ol id="curatorNotes"><li about="https://w3id.org/moro/enoam/data/141270/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Joseph Marie Antoine Hubert Luns (1911-2002), giurista ed esponente politico del Katholieke Volkspartij (Partito popolare cattolico), 1° ottobre 1971 era Segretario Generale della Nato. <a href="#curatornote-ref-1">↑</a></li><li about="https://w3id.org/moro/enoam/data/141270/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Willy Brandt (1913-1992), esponente politico del Partito socialdemocratico tedesco (Spd), dal 1969 era cancelliere della Repubblica Federale Tedesca. <a href="#curatornote-ref-2">↑</a></li><li about="https://w3id.org/moro/enoam/data/141270/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Trattato di Mosca tra l’Unione Sovietica e la Repubblica Federale Tedesca, firmato il 12 agosto 1970, prevedeva il riconoscimento dei confini derivanti dal conflitto mondiale e il riconoscimento della divisione della Germania. <a href="#curatornote-ref-3">↑</a></li><li about="https://w3id.org/moro/enoam/data/141270/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Trattato di Varsavia tra la Polonia e la Repubblica Federale Tedesca, firmato il 7 dicembre 1970, chiudeva la questione diplomatica tra i due paesi sui confini tedesco-polacchi. <a href="#curatornote-ref-4">↑</a></li><li about="https://w3id.org/moro/enoam/data/141270/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> William Pierce Rogers (1913-2001), avvocato ed esponente del Partito repubblicano, dal gennaio del 1969 era Segretario di Stato degli Stati Uniti d’America. <a href="#curatornote-ref-5">↑</a></li><li about="https://w3id.org/moro/enoam/data/141270/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Richard Nixon (1913-1994), esponente politico del partito repubblicano, dal 20 gennaio 1969 era presidente degli Usa.  <a href="#curatornote-ref-6">↑</a></li><li about="https://w3id.org/moro/enoam/data/141270/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nato (North Atlantic Treaty Organization) è l’organizzazione occidentale difensiva basata sul Patto Atlantico del 1949. <a href="#curatornote-ref-7">↑</a></li><li about="https://w3id.org/moro/enoam/data/141270/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel novembre 1970 il governo finlandese propose di avviare i negoziati Est-Ovest per una conferenza sulla sicurezza, a livello di ambasciatori. <a href="#curatornote-ref-8">↑</a></li><li about="https://w3id.org/moro/enoam/data/141270/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Conferenza sulla sicurezza e la cooperazione in Europa. <a href="#curatornote-ref-9">↑</a></li><li about="https://w3id.org/moro/enoam/data/141270/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mutual balanced forces reduction. <a href="#curatornote-ref-10">↑</a></li><li about="https://w3id.org/moro/enoam/data/141270/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il viaggio di Moro a Malta risaliva al 22-23 maggio 1972. <a href="#curatornote-ref-11">↑</a></li><li about="https://w3id.org/moro/enoam/data/141270/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Qui Moro accenna a un’ipotesi che riprenderà come proposta italiana in seguito, senza peraltro ottenere successo particolare. <a href="#curatornote-ref-12">↑</a></li></ol></body></html>