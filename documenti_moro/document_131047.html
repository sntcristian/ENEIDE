<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.047" name="dcterms.relation"/><meta content="10.48678/unibo/aldomoro1.3.1.047" name="dcterms.identifier"/><meta content="Moro, Aldo, [Un articolo di Moro sulle prossime elezioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.047." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Un articolo di Moro sulle prossime elezioni]</title>
<div id="mentionMeta"><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Un articolo di Moro sulle prossime elezioni]</h1><p class="paragraph" data-counter="1" id="p-1">È nel momento della costituzione del governo dell’onorevole <span about="https://w3id.org/moro/enoam/data/131047/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-1" id="curatornote-ref-1">[1]</a></sup> ch’è cominciata la polemica durata fino ad ora, sulla data delle elezioni amministrative e sulla effettiva volontà del governo e dei partiti che l’appoggiano di affrontarle alla prevista scadenza autunnale<sup><a href="#curatornote-2" id="curatornote-ref-2">[2]</a></sup>. In questi mesi sia l’estrema sinistra che l’estrema destra<sup><a href="#curatornote-3" id="curatornote-ref-3">[3]</a></sup> con lo stesso tono e, si può dire, con gli stessi argomenti hanno condotto un duro attacco contro la <span about="https://w3id.org/moro/enoam/data/131047/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, accusata di volersi sottrarre per timore, al giudizio del corpo elettorale. Si è fatto, invece, e si è fatto a tempo debito, tutto quanto era necessario perché si andasse alle elezioni senza ritardi e di più con gli strumenti elettorali nuovi, più agili e capaci di favorire l’autonoma presenza soprattutto dei piccoli partiti, che il momento politico suggeriva.</p><p class="paragraph" data-counter="2" id="p-2">Ho voluto ricordare queste cose, ora che emerge tutta la inconsistenza di quelle accuse, per sottolineare l’artificiosità della polemica delle forze estreme, una polemica non indirizzata alla, sia pure laboriosa ed aspra, ricerca di una obbiettiva verità, ma solo fine a se stessa e quindi forzata a deformare la verità, a esasperare i rapporti, a intaccare la fiducia nelle forze più equilibrate e responsabili della democrazia italiana. Ma è doveroso pure notare la evidente forzatura, perché risultino chiare alla luce degli avvenimenti la serenità e la fiducia della <span about="https://w3id.org/moro/enoam/data/131047/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per la risposta che darà il corpo elettorale in una consultazione amministrativa di rilevante vastità<sup><a href="#curatornote-4" id="curatornote-ref-4">[4]</a></sup> e nella quale non mancheranno, dopo due anni densi di avvenimenti e ricchi di problemi, spunti politici i quali animeranno e renderanno interessante e vivo il dibattito elettorale che sta per avere inizio.</p><p class="paragraph" data-counter="3" id="p-3">Innanzi tutto la <span about="https://w3id.org/moro/enoam/data/131047/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> attende fiduciosa il giudizio dell’elettorato, perché è convinta di aver fatto quanto era in suo potere, pur tra tante difficoltà, per rispettare, garantire, ravvivare le autonomie locali che sono presidio di libertà e momento essenziale della vita democratica, in esse operando in aderenza alla natura propria di quelle istituzioni e in effettiva rappresentanza degli interessi locali e delle aspirazioni delle popolazioni. La <span about="https://w3id.org/moro/enoam/data/131047/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non ha dimenticato che le autonomie sono parte essenziale della sua dottrina, si rifanno a quella concezione pluralistica e, quindi, veramente libera della società che è fondata sulla ispirazione e la tradizione sociale cristiana. Esse non corrispondono a un calcolo contingente di opportunità, ad una particolare, e sia pure seria e rispettabile, scelta politica; sono invece il dato permanente ed essenziale di una struttura democratica effettiva e pienamente rispettosa della dignità umana. Così la <span about="https://w3id.org/moro/enoam/data/131047/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha accompagnato e reso possibile in questo suo aspetto fondamentale la ripresa della vita democratica in Italia, si è assunta la responsabilità della retta amministrazione della massima parte degli Enti locali, in essa accumulando, pur con le inevitabili manchevolezze, una somma straordinaria di esperienze attraverso interventi efficaci per lo sviluppo democratico del Paese. E la <span about="https://w3id.org/moro/enoam/data/131047/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella sua dominante responsabilità dà garanzia che queste essenziali libertà siano conservate, che esse anzi si ravvivino per un interno approfondimento e in nuovi e sempre più adeguati ordinamenti, che esse si espandano con un ritmo graduale, ma effettivo, di sviluppo, che si inseriscano infine senza disarmonie, senza fratture nella vita unitaria della nazione alla quale naturalmente tutte si riconducono. Le elezioni, rivolte come sono, al rinnovo delle amministrazioni comunali e provinciali, non possono non riflettere la fiducia ispirata dalle mille e mille amministrazioni che la <span about="https://w3id.org/moro/enoam/data/131047/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha gestito con rigore amministrativo, con volontà innovatrice e di sviluppo, con autentica dedizione agli interessi popolari. Al di là della concorrente valutazione politica, l’azione amministrativa sin qui svolta e la garanzia di libertà e di espansione che la nostra dottrina in sé contiene giustificano la più serena attesa della <span about="https://w3id.org/moro/enoam/data/131047/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="4" id="p-4">La <span about="https://w3id.org/moro/enoam/data/131047/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è certo consapevole del nesso indissolubile che esiste tra amministrazione e politica per naturale comunanza di ispirazione, per la convergenza dell’azione dello Stato con quella degli Enti locali, per la ineliminabile presenza di valutazioni politiche che il nome e l’attività stessa amministrativa del partito fatalmente evocano. Essa non ritiene sia possibile ridurre tutto il giudizio dell’elettorato ad un giudizio puramente amministrativo. Ma essa non intende neppure svalutare o sottovalutare i fondamentali fattori amministrativi della competizione, i problemi effettivi di garanzia, di organizzazione autonomistica e di sviluppo che essi propongono né intende disperdere l’alta benemerenza che essa si è acquisita dando un siffatto contributo alla vita democratica italiana. Noi abbiamo fiducia che l’elettorato voglia riconoscerlo.</p><p class="paragraph" data-counter="5" id="p-5">Ma per le opposizioni il timore e la sfiducia della <span about="https://w3id.org/moro/enoam/data/131047/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di fronte all’elettorato deriverebbero dalla inadeguatezza dell’azione politica svolta dalla <span about="https://w3id.org/moro/enoam/data/131047/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> specie in questi ultimi anni o addirittura da una presunta infedeltà di essa alla sua ispirazione e alla sua funzione nella vita nazionale. Per i comunisti la <span about="https://w3id.org/moro/enoam/data/131047/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in quanto respinge oggi come ieri ogni suggestione frontista, in quanto si pone appunto come antitesi al comunismo e rifiuta in modo categorico l’incontro, la collaborazione, anche il collocarsi dei due partiti sullo stesso terreno, sarebbe per ciò stesso su una linea di involuzione sociale e politica, complice delle forze reazionarie e degli egoismi di classe, ostacolo obiettivo nella via dello sviluppo democratico della nazione. Se il <span about="https://w3id.org/moro/enoam/data/131047/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> non risparmia i suoi strali neppure al socialismo per qualsiasi anche timido e parziale tentativo di autonomia e di differenziazione, si può capire la ragione della ostilità profonda, dell’aspra polemica, del fazioso disconoscimento del valore reale, democratico e popolare della <span about="https://w3id.org/moro/enoam/data/131047/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E all’altro estremo dello schieramento politico l’accusa opposta alla <span about="https://w3id.org/moro/enoam/data/131047/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di avere abdicato alla funzione anticomunista, di avere allentata la resistenza alla pressione di sinistra, di aver rinunziato a costituire garanzia di equilibrato sviluppo di tutte le categorie nella varietà e nell’armonia della vita sociale. Dall’estrema sinistra la <span about="https://w3id.org/moro/enoam/data/131047/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è poco meno che coinvolta in complicità fasciste; dall’estrema destra è accusata di compiacenza e di indulgenze verso sinistra in direzione dei socialisti e finanche dei comunisti. Quanto queste polemiche siano vuote di contenuto, vere polemiche di comodo di fronte alla esemplare coerenza dei principi e alla continuità della funzione storica della <span about="https://w3id.org/moro/enoam/data/131047/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, abbiamo appena bisogno di dire: la <span about="https://w3id.org/moro/enoam/data/131047/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è tranquilla e fiduciosa in questo momento, perché essa sa che queste parole, che furono dette in passato e che saranno ridette in questa occasione, suoneranno vuote e cadranno fuori della coscienza dell’elettorato italiano.</p><p class="paragraph" data-counter="6" id="p-6">Nella duplice accusa c’è proprio la pervicace incomprensione della reale fisionomia politica dell’effettiva funzione storica della <span about="https://w3id.org/moro/enoam/data/131047/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> La <span about="https://w3id.org/moro/enoam/data/131047/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non è stata chiamata a tutelare la libertà degli italiani, a fermare le forze eversive dell’ordinamento sociale che sono alla sinistra dello schieramento politico, ad assicurare la solidarietà delle diverse categorie secondo l’aspirazione e i metodi propri di una destra reazionaria chiusa ed egoista, ma secondo una autentica ispirazione democratica, secondo una reale volontà di elevazione umana e di progresso sociale in una pratica larga e fiduciosa della libertà.</p><p class="paragraph" data-counter="7" id="p-7">Queste cose scaturiscono dalla coscienza cristiana del Paese e facilmente si accostano ad altre valide aspirazioni e tradizioni per costituire, secondo l’insegnamento e l’esperienza di <span about="https://w3id.org/moro/enoam/data/131047/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-5" id="curatornote-ref-5">[5]</a></sup>, una valida piattaforma ideale, sulla quale si è retta senza scosse e si è sviluppata finora la vita democratica italiana. La partecipazione alla Resistenza e la lunga lotta condotta da <span about="https://w3id.org/moro/enoam/data/131047/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> su due fronti sono nella storia recente dei dati acquisiti, ineliminabili che caratterizzano la azione del partito, ne condizionano da più di un decennio il successo elettorale, garantiscono il Paese contro ogni avventura totalitaria, della quale ogni spinta all’estrema destra come all’estrema sinistra sarebbe la premessa fatale. In questa piattaforma democratica entra come una componente essenziale l’anticomunismo, che non è un fatto reazionario, che non è un fatto antidemocratico, che non contrasta con l’antifascismo, ma è appunto una difesa della democrazia nella direzione della quale proviene la spinta eversiva più forte, più efficace, più provveduta culturalmente e perciò più pericolosa. Una difesa della democrazia attuata con le armi della democrazia, operando sul suo terreno, sviluppandone gli istituti, approfondendone il contenuto. Questo è con siffatta e netta delimitazione dei confini a sinistra e a destra il significato costante della nostra azione nella rinascita della vita democratica in Italia. Per questo la polemica delle due estreme contro la <span about="https://w3id.org/moro/enoam/data/131047/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non è mai mancata in questi anni. La vedremo ora accentuarsi. V’è chi vuol fare pagare alla <span about="https://w3id.org/moro/enoam/data/131047/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> il prezzo della sua netta repulsa, al neofascismo, a conclusione di pressanti e difficili vicende inquinate da troppi equivoci. Ma noi siamo certi che il giudizio dell’elettorato, di fronte a quella che fu una scelta, ancora una volta, contro il comunismo e non di compiacenza a sinistra, di fronte a una scelta che riflette l’anima profonda della <span about="https://w3id.org/moro/enoam/data/131047/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, sarà lo stesso che fu dato in tutti questi anni, quando fu accettata la <span about="https://w3id.org/moro/enoam/data/131047/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> egualmente sul terreno dell’anticomunismo come dell’antifascismo e cioè sul terreno democratico, ritenendo che essa sia la via per la quale necessariamente passa, attraverso la mobilitazione di grandi masse, di diverse categorie sociali e dell’elettorato cattolico, lo sviluppo democratico del Paese.</p><p class="paragraph" data-counter="8" id="p-8">Vi è chi aspetta la <span about="https://w3id.org/moro/enoam/data/131047/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> al varco di un severo giudizio popolare a conclusione di due tra gli anni forse più difficili della sua storia e dopo la vicenda della crisi dell’inverno scorso<sup><a href="#curatornote-6" id="curatornote-ref-6">[6]</a></sup>. Ma solo un giudizio superficiale, quale abbiamo fiducia non sarà quello dell’elettorato italiano, potrebbe vedere in questa vicenda altro che lo sforzo tormentoso del maggior partito per riuscire ad assolvere il suo indeclinabile compito di governo, per sopperire senza rinunce programmatiche e politiche alla insufficienza delle sue forze, per conservare integro il suo volto di partito democratico e popolare, per fronteggiare situazioni nuove e nuovi rapporti tra i partiti.</p><p class="paragraph" data-counter="9" id="p-9">Per questa responsabilità fu data vita, in relazione alle esigenze del Paese e alla constatata impossibilità di altre efficaci collaborazioni, a ristrette e qualificate alleanze politiche, furono sperimentate con rigorosa prudenza le maggioranze possibili, fermandosi non appena apparisse il rischio nascente dell’immaturità delle forze politiche o dalla incomprensione e impreparazione dell’opinione pubblica; fu aperta la strada, appena furono offerte generose collaborazioni, a formule nuove corrispondenti agli interessi del Paese, capaci di difendere la democrazia, coerenti con l’ispirazione cristiana e democratica del partito. Tutte queste vicende sono dominate dalla prudenza, dal senso di responsabilità; dalla prontezza sensibilità e lungimiranza della <span about="https://w3id.org/moro/enoam/data/131047/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per la quale l’accomodarsi in un presente apparentemente tranquillo e sicuro avrebbe segnato l’inizio di una reale involuzione e riservato a non lontana scadenza amare sorprese.</p><p class="paragraph" data-counter="10" id="p-10">La formula di governo che è stata immaginata e realizzata al termine di questi svolgimenti politici raccoglie per la sua equilibrata struttura e per la sua indiscutibile ispirazione democratica il consenso e la fiducia di larghissimi settori opinione pubblica; pone in rilievo nella forma nuova delle distinte convergenze politiche, le significative collaborazioni di partiti di alta tradizione; premia in certo senso lo sforzo della <span about="https://w3id.org/moro/enoam/data/131047/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per rimanere fedele a se stessa e anticipa per qualificati consensi dei partiti la fiducia popolare intorno a una linea politica che associa la migliore tradizione a sicure possibilità di sviluppo e di rinnovamento e determina il fatto nuovo dell’isolamento delle estreme e della riduzione delle opposizioni pregiudiziali e di regime. Un passo avanti nello sviluppo democratico del nostro Paese.</p><p class="paragraph" data-counter="11" id="p-11">Ma la <span about="https://w3id.org/moro/enoam/data/131047/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si sente ancora serena per la sua riconfermata e, direi, visibile unità, quale si esprime nella stessa composizione del governo Fanfani, il quale allinea accanto al Presidente del Consiglio, fervido animatore della vita del partito, le più alte competenze e le più ricche esperienze che la <span about="https://w3id.org/moro/enoam/data/131047/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> possa offrire quale segno della serietà profonda del suo impegno unitario e democratico. Le divisioni e le fratture interne della <span about="https://w3id.org/moro/enoam/data/131047/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sono state di volta in volta deformate e sopravalutate. In nessun momento il partito è stato veramente lacerato da profonde, irriducibili incomprensioni. Tuttavia è innegabile che le difficili vicende interne ed esterne hanno esasperato qualche volta la normale dialettica delle idee e il gioco di confronto e di integrazione delle diverse sensibilità, necessari in un partito così vasto e rappresentativo. Ma come in tutti i momenti difficili un assestamento generale è stato reso possibile dal senso di responsabilità di tutti e la dialettica delle opinioni, e delle sensibilità si è placata nell’unità equilibrata del partito e del governo che esso esprime. Unità del partito a servizio della unità del Paese che appunto la <span about="https://w3id.org/moro/enoam/data/131047/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> vuole promuovere; una unità generata dal processo della vita democratica e resa possibile dalla sintesi di interessi, di ideali, di posizioni particolari che la <span about="https://w3id.org/moro/enoam/data/131047/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sperimenta nel suo interno e responsabilmente propone per la vita nazionale.</p><p class="paragraph" data-counter="12" id="p-12">È questa parola di unità e di solidarietà che la <span about="https://w3id.org/moro/enoam/data/131047/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> vuole ripetere in questo momento così come nel segno dell’unità e della solidarietà si è compiuta la ricostruzione e la rinascita politica del nostro Paese. Unità e solidarietà che ancora adesso come in passato si costruiscono intorno a sicure ispirazioni democratiche, alle grandi idee, naturalmente cristiane, della dignità umana e della collaborazione sociale. </p><p>Aldo Moro</p><ol id="curatorNotes"><li about="https://w3id.org/moro/enoam/data/131047/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il Governo Fanfani III (26 luglio 1960 – 20 febbraio 1962), monocolore Dc, aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-1">↑</a></li><li about="https://w3id.org/moro/enoam/data/131047/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta delle elezioni amministrative che si sarebbero svolte il 6-7 novembre 1960, insieme alle regionali in Trentino-Alto Adige, a seguito della riforma in senso proporzionale della legge per l’elezione dei consigli provinciali (Legge 10 settembre 1960, n. 962). <a href="#curatornote-ref-2">↑</a></li><li about="https://w3id.org/moro/enoam/data/131047/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con questa espressione, Moro si riferisce al Pci e al Msi. <a href="#curatornote-ref-3">↑</a></li><li about="https://w3id.org/moro/enoam/data/131047/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Andarono al voto quasi tutti i comuni capoluogo di provincia. <a href="#curatornote-ref-4">↑</a></li><li about="https://w3id.org/moro/enoam/data/131047/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-5">↑</a></li><li about="https://w3id.org/moro/enoam/data/131047/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel febbraio 1960, il Pli aveva aperto la crisi del Governo Segni II (15 febbraio 1959 - 24 marzo 1960), monocolore Dc che aveva ottenuto l’appoggio esterno di liberali, monarchici e, sebbene non determinanti, anche dei parlamentari del Msi; passata attraverso l’esperienza del governo Tambroni (25 marzo 1960 - 25 luglio 1960, monocolore Dc costituito con i voti determinanti del Msi alla Camera), la crisi politica si era risolta soltanto in estate, con la formazione del terzo governo Fanfani. <a href="#curatornote-ref-6">↑</a></li></ol></body></html>