<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.048" name="dcterms.relation"/><meta content="10.48678/unibo/aldomoro1.2.2.048" name="dcterms.identifier"/><meta content="Moro, Aldo, [Sulle modifiche al testo unico delle leggi per l’elezione della Camera dei deputati. Il voto a scrutinio segreto], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.048." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al testo unico delle leggi per l’elezione della Camera dei deputati. Il voto a scrutinio segreto]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/attilio-piccioni" typeof="foaf:Person"/><meta about="https://w3id.org/moro/enoam/data/attilio-piccioni" content="Attilio Piccioni" property="rdfs:label"/><meta about="https://w3id.org/moro/enoam/data/attilio-piccioni" property="owl:sameAs" resource="http://www.wikidata.org/entity/Q343323"/><meta about="https://w3id.org/moro/enoam/data/attilio-piccioni" content="attilio-piccioni" property="wdt:P1986"/><meta about="https://w3id.org/moro/enoam/data/attilio-piccioni" content="Piccioni, Attilio" property="skos:prefLabel"/><meta about="https://w3id.org/moro/enoam/data/filippo-micheli" typeof="foaf:Person"/><meta about="https://w3id.org/moro/enoam/data/filippo-micheli" content="Filippo Micheli" property="rdfs:label"/><meta about="https://w3id.org/moro/enoam/data/filippo-micheli" property="owl:sameAs" resource="http://www.wikidata.org/entity/Q26715237"/><meta about="https://w3id.org/moro/enoam/data/filippo-micheli" content="Micheli, Filippo" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/vittorio-emanuele-orlando" typeof="foaf:Person"/><meta about="https://w3id.org/moro/enoam/data/vittorio-emanuele-orlando" content="Vittorio Emanuele Orlando" property="rdfs:label"/><meta about="https://w3id.org/moro/enoam/data/vittorio-emanuele-orlando" property="owl:sameAs" resource="http://www.wikidata.org/entity/Q297793"/><meta about="https://w3id.org/moro/enoam/data/vittorio-emanuele-orlando" content="vittorio-emanuele-orlando" property="wdt:P1986"/><meta about="https://w3id.org/moro/enoam/data/vittorio-emanuele-orlando" content="Orlando, Vittorio, Emanuele" property="skos:prefLabel"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/giovanni-roberti" typeof="foaf:Person"/><meta about="https://w3id.org/moro/enoam/data/giovanni-roberti" content="Giovanni Roberti" property="rdfs:label"/><meta about="https://w3id.org/moro/enoam/data/giovanni-roberti" property="owl:sameAs" resource="http://www.wikidata.org/entity/Q3768034"/><meta about="https://w3id.org/moro/enoam/data/giovanni-roberti" content="Roberti, Giovanni" property="skos:prefLabel"/><meta about="https://w3id.org/moro/enoam/data/vincenzo-cavallari" typeof="foaf:Person"/><meta about="https://w3id.org/moro/enoam/data/vincenzo-cavallari" content="Vincenzo Cavallari" property="rdfs:label"/><meta about="https://w3id.org/moro/enoam/data/vincenzo-cavallari" property="owl:sameAs" resource="http://www.wikidata.org/entity/Q4013161"/><meta about="https://w3id.org/moro/enoam/data/vincenzo-cavallari" content="Cavallari, Vincenzo" property="skos:prefLabel"/><meta about="https://w3id.org/moro/enoam/data/renzo-laconi" typeof="foaf:Person"/><meta about="https://w3id.org/moro/enoam/data/renzo-laconi" content="Renzo Laconi" property="rdfs:label"/><meta about="https://w3id.org/moro/enoam/data/renzo-laconi" property="owl:sameAs" resource="http://www.wikidata.org/entity/Q3933023"/><meta about="https://w3id.org/moro/enoam/data/renzo-laconi" content="renzo-laconi" property="wdt:P1986"/><meta about="https://w3id.org/moro/enoam/data/renzo-laconi" content="Laconi, Renzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al testo unico delle leggi per l’elezione della Camera dei deputati. Il voto a scrutinio segreto]</h1><p class="paragraph" data-counter="1" id="p-1">Non riesco<sup><a href="#curatornote-1" id="curatornote-ref-1">[1]</a></sup> ad intendere appieno la portata della proposta dell’onorevole <span about="https://w3id.org/moro/enoam/data/122048/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-2" id="curatornote-ref-2">[2]</a></sup>. Mi sembra che l’onorevole <span about="https://w3id.org/moro/enoam/data/122048/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span> chieda non solo che, per la soluzione della questione, ci si debba rimettere alla decisione del Presidente, ma che, accantonata la questione di principio, di vota in volta il Presidente faccia, in certo modo, uso di poteri discrezionali per limitare e disciplinare l’esercizio del diritto di fare dichiarazioni di voto, il quale diritto, evidentemente, resterebbe in tal modo riaffermato e consolidato.</p><p class="paragraph" data-counter="2" id="p-2">Si vuole affidare al Presidente l’interpretazione della norma regolamentate relativa allo scrutinio segreto sotto il profilo della ammissibilità o meno di dichiarazioni di voto; orbene, noi abbiamo fiducia nel senso di giustizia del Presidente della Camera, e, quindi, sotto questo punto di vista, non avremmo alcuna difficoltà da opporre. Invece dovremmo opporre delle difficoltà all’altra richiesta, che in realtà tende ad eludere l’esistenza stessa del problema di fondo e a riconfermare un diritto la cui esistenza invece noi contestiamo. Se poi il <span about="https://w3id.org/moro/enoam/data/122048/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-3" id="curatornote-ref-3">[3]</a></sup> me lo consente, io direi anche qualche altra cosa circa il problema della ammissibilità della dichiarazione di voto in sede di scrutinio segreto.</p><p class="paragraph" data-counter="3" id="p-3">Io ritengo si debba, mediante richiamo agli articoli del regolamento, decidere, in linea di principio, la questione dell’ammissibilità della dichiarazione di voto in sede di scrutinio segreto. Questo punto, a nostro parere, trova una chiara soluzione logica nella natura stessa dell’istituto dello scrutinio segreto, di questo particolare modo di votazione che, evidentemente, tende a dare la massima libertà al deputato di aderire al dettato della sua coscienza, anche se questa coscienza lo sospinga, in talune circostanze, ad assumere nel voto una posizione che egli considera contrastante con le esigenze di opportunità politica.</p><p class="paragraph" data-counter="4" id="p-4">Può essere più o meno opportuno che sia riconosciuto ai deputati questo potere, può essere più o meno opportuno che siano venti deputati a vincolare la Camera con la richiesta di votazione segreta; ma questo è un dato di fatto, è una realtà del nostro regolamento. Lo scrutinio segreto esiste e, quindi, la sola questione che noi possiamo porre è se sia ammissibile in questa sede una dichiarazione di voto.</p><p class="paragraph" data-counter="5" id="p-5">Io riconosco che vi è un qualche ondeggiamento nella prassi relativa alla ammissione delle dichiarazioni di voto, nel senso che di quando in quando, sia pure con qualche contrasto, talune dichiarazioni sono state ammesse anche in sede di scrutinio segreto.</p><p class="paragraph" data-counter="6" id="p-6">Ma questo ondeggiamento della prassi parlamentare, di per se stesso evidentemente, affatto capace di manifestare una univocità nella prassi stessa, questo ondeggiamento, dicevo, si spiega con quei criteri di larghezza e di tolleranza che sono stati di volta in volta adottati e che posso ritenere abbiano in tempi normali anche una loro giustificazione.</p><p class="paragraph" data-counter="7" id="p-7">Si può capire che in tempi normali si possa fare anche una applicazione transigente del regolamento; ma in una situazione come questa, nella quale la minoranza rivendica con assoluto rigore una applicazione qualche volta – mi sia consentito dire – farisaica del regolamento, non si può da parte della maggioranza se non richiedere una applicazione altrettanto rigorosa del regolamento. </p><p class="paragraph" data-counter="8" id="p-8"> Su questo punto non ho che a richiamarmi alle stesse autorevoli dichiarazioni fatte dall’illustre <span about="https://w3id.org/moro/enoam/data/122048/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente dell’Assemblea</span>, il quale due giorni fa appunto notava come in situazioni di emergenza ad una richiesta rigorosa di applicazione del regolamento non può che corrispondere una esigenza di applicare rigorosamente il regolamento in tutte le sue norme, anche se per avventura qualche volta sia stata adoperata, in contrario, una prassi indulgente.</p><p class="paragraph" data-counter="9" id="p-9">Gli articoli<sup><a href="#curatornote-4" id="curatornote-ref-4">[4]</a></sup> del regolamento dei quali chiediamo l’applicazione sono quelli i quali parlano dello scrutinio segreto. L’articolo 93<sup><a href="#curatornote-5" id="curatornote-ref-5">[5]</a></sup> definisce lo scrutinio segreto in contrapposto al voto per appello nominale, e con ciò stesso chiaramente indica la differenza che vi è fra un voto manifestato e un voto non manifestato. Onorevoli colleghi, non riuscirete a convincermi che una dichiarazione di voto la quale preannunzia, motiva e spiega il voto non violi il principio del voto segreto. </p><p class="paragraph" data-counter="10" id="p-10">Vi è una ragione logica profonda la quale impone che lo scrutinio segreto si svolga senza alcuna dichiarazione di voto ed è proprio la sua stessa natura. Non vedo che si possa pensare altrimenti, salvo appunto che non si voglia – a mio parere in modo contraddittorio – esprimere in modo preciso e positivo una eccezione in tal senso, come ha creduto di fare il Senato nel suo regolamento. Ma, proprio l’avere il Senato sancito in modo esplicito una eccezione, l’avere esso ritenuto necessario dire che, malgrado lo scrutinio segreto, sono ammesse le dichiarazioni di voto, proprio questa è una conferma del fatto che, in linea generale, in sede di scrutinio segreto non sono ammissibili le dichiarazioni di voto. </p><p class="paragraph" data-counter="11" id="p-11">Da qualcuno si potrebbe obiettare che il segreto nel voto è un diritto del singolo deputato e non anche un obbligo al quale il deputato sia costretto, che pertanto al diritto si possa rinunziare, e che il deputato il quale chiede di fare una dichiarazione di voto sia da considerare come un parlamentare il quale rinunzia ad un proprio diritto. </p><p class="paragraph" data-counter="12" id="p-12">Senonché una considerazione di questo genere, a parte il fatto di non avere alcun fondamento logico, sicuro, contrasta con i diritti complessivi della Camera. Non si può dire che l’esercizio dello scrutinio segreto sia semplicemente un diritto, perché l’esercizio di un diritto di questa natura, con la possibilità di rinunzia da parte del deputato, finirebbe per incidere negativamente sugli altri deputati che compongono l’Assemblea.</p><p class="paragraph" data-counter="13" id="p-13">Quando un deputato dichiari, in sede di scrutinio segreto, il proprio voto, gli altri deputati subiscono una coazione psicologica, in quanto si pone, di fronte all’opinione pubblica, la differenza fra il deputato che malgrado lo scrutinio segreto ha inteso manifestare il proprio voto e il deputato che non lo ha fatto.</p><p class="paragraph" data-counter="14" id="p-14">Si deve ritenere, dunque, che il segreto nel voto sia un diritto irrinunciabile, sia un diritto-dovere del deputato, che tiene conto anche dei complessi interessi e diritti di tutta la Camera. Del resto, mi consentano gli onorevoli colleghi di terminare questo mio brevissimo intervento con la citazione di un precedente di capitale importanza in questa materia. È l’autorevolissima opinione espressa su questo punto dall’onorevole <span about="https://w3id.org/moro/enoam/data/122048/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span><sup><a href="#curatornote-6" id="curatornote-ref-6">[6]</a></sup> quando era rispettato Presidente dell’<span about="https://w3id.org/moro/enoam/data/122048/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span>. Nella seduta del 3 luglio 1947<sup><a href="#curatornote-7" id="curatornote-ref-7">[7]</a></sup>, in seguito ad una richiesta dell’onorevole <span about="https://w3id.org/moro/enoam/data/122048/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/attilio-piccioni" typeof="deo:Reference">Piccioni</span><sup><a href="#curatornote-8" id="curatornote-ref-8">[8]</a></sup> di manifestare la propria opinione in sede di dichiarazione di voto nello scrutinio segreto, così diceva il Presidente <span about="https://w3id.org/moro/enoam/data/122048/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span>: «Le dichiarazioni di voto, come gli onorevoli colleghi ricorderanno, si fecero in casi nei quali non era stata ancora avanzata richiesta di votazione segreta e si riteneva che si votasse per appello nominale. Sopravvenuta la richiesta di votazione segreta, si ritenne di consentire che le dichiarazioni di voto si continuassero a fare. Ora, però, ritengo che sia opportuno adottare il criterio più logico, e cioè che nelle votazioni a scrutinio segreto non si facciano dichiarazioni di voto».</p><p class="paragraph" data-counter="15" id="p-15">E, dinanzi ad alcune osservazioni degli onorevoli <span about="https://w3id.org/moro/enoam/data/122048/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/filippo-micheli" typeof="deo:Reference">Micheli</span><sup><a href="#curatornote-9" id="curatornote-ref-9">[9]</a></sup> e <span about="https://w3id.org/moro/enoam/data/122048/v1/mention-43" class="mention person" id="mention-43" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-10" id="curatornote-ref-10">[10]</a></sup>, riprendeva il Presidente <span about="https://w3id.org/moro/enoam/data/122048/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span>: «Gli onorevoli <span about="https://w3id.org/moro/enoam/data/122048/v1/mention-40" class="mention person" id="mention-40" property="dcterms:references" resource="https://w3id.org/moro/enoam/data/filippo-micheli" typeof="deo:Reference">Micheli</span> e <span about="https://w3id.org/moro/enoam/data/122048/v1/mention-44" class="mention person" id="mention-44" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span> hanno esposto e sostenuto una tesi rispettabile, ma mi pare che l’analogia dei precedenti ci debba consigliare di attenerci essenzialmente alla logica interna di questo sistema di voto che non per nulla è chiamato voto segreto. Sarà male che in certe occasioni il membro dell’assemblea rappresentativa dia un voto segreto e non assuma in ogni caso pubblicamente la responsabilità della sua decisione, ma ciò è ammesso dalla procedura regolamentare. So che l’onorevole <span about="https://w3id.org/moro/enoam/data/122048/v1/mention-46" class="mention person" id="mention-46" property="dcterms:references" resource="https://w3id.org/moro/enoam/data/vittorio-emanuele-orlando" typeof="deo:Reference">Orlando</span><sup><a href="#curatornote-11" id="curatornote-ref-11">[11]</a></sup>, in altra occasione, ha sostenuto una diversa tesi. Rispettoso della profonda conoscenza di questioni costituzionali dell’onorevole <span about="https://w3id.org/moro/enoam/data/122048/v1/mention-47" class="mention person" id="mention-47" property="dcterms:references" resource="https://w3id.org/moro/enoam/data/vittorio-emanuele-orlando" typeof="deo:Reference">Orlando</span>, in questo momento mi permetto tuttavia di non aderire alla sua tesi, e pertanto, riattaccandomi alla tradizione (e credo che nessuno la possa impugnare), io penso che dobbiamo d’ora innanzi – e ha ragione l’onorevole <span about="https://w3id.org/moro/enoam/data/122048/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/filippo-micheli" typeof="deo:Reference">Micheli</span> – astenerci dal ricorrere troppo di frequente al voto segreto; ma, quando ad esso si addivenga, è necessario rinunciare alle dichiarazioni di voto».</p><p class="paragraph" data-counter="16" id="p-16">E, dopo un’altra fase del dibattito, così concludeva il Presidente <span about="https://w3id.org/moro/enoam/data/122048/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span>: «In questo momento, riprendendo una tradizione che non è di pochi mesi, ma di decenni, è da ritenersi che la dichiarazione di voto in sede di scrutinio segreto non sia possibile. E pertanto con rammarico, onorevole <span about="https://w3id.org/moro/enoam/data/122048/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/attilio-piccioni" typeof="deo:Reference">Piccioni</span>, non posso darle la parola a questo scopo».</p><p class="paragraph" data-counter="17" id="p-17">Anche noi non possiamo che concludere così: con rammarico, onorevole <span about="https://w3id.org/moro/enoam/data/122048/v1/mention-49" class="mention person" id="mention-49" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-12" id="curatornote-ref-12">[12]</a></sup>, non possiamo darle la parola a questo scopo.</p><p class="paragraph" data-counter="18" id="p-18">Desidero<sup><a href="#curatornote-13" id="curatornote-ref-13">[13]</a></sup> dare una breve risposta a quegli oratori che nel corso di questo dibattito hanno cortesemente polemizzato con la mia impostazione della questione. E appunto io non farò che brevi repliche ad alcune osservazioni attraverso le quali si è creduto di poter sostenere la tesi contraria a quella che esclude la dichiarazione di voto nel caso di scrutinio segreto. </p><p class="paragraph" data-counter="19" id="p-19">Innanzi tutto è stato osservato che il principio generale in tema di regolamento delle dichiarazioni di voto è quello che ciascun deputato abbia diritto di motivare il proprio voto, di dichiarare il proprio voto, sicché si è detto mi pare, dall’onorevole <span about="https://w3id.org/moro/enoam/data/122048/v1/mention-51" class="mention person" id="mention-51" property="dcterms:references" resource="https://w3id.org/moro/enoam/data/giovanni-roberti" typeof="deo:Reference">Roberti</span><sup><a href="#curatornote-14" id="curatornote-ref-14">[14]</a></sup>, che questo è il principio dal quale si parte, e la norma relativa al modo di votazione che è contenuta nell’articolo 93 deve essere considerata essa stessa come una particolare applicazione di questo principio, e tale pertanto che non può negarlo. </p><p class="paragraph" data-counter="20" id="p-20">Ebbene io farei osservare a questo proposito che le norme, quella dell’articolo 83<sup><a href="#curatornote-15" id="curatornote-ref-15">[15]</a></sup> che pone il principio generale della dichiarazione di voto e quella dell’articolo 93 che stabilisce il modo della votazione, sono norme che si integrano e che possono essere interpretate soltanto collegate l’una all’altra. Ammesso che il deputato abbia diritto di manifestare le ragioni del proprio voto, questa norma deve essere collegata alla norma dell’articolo 83 il quale, stabilendo un certo modo di votazione, evidentemente impedisce per la contraddizione logica che ho già messo in luce, che in taluni casi ci si serva del diritto stabilito, in linea generica, dall’articolo 83.</p><p class="paragraph" data-counter="21" id="p-21">Si pensi poi che l’articolo 83 parla della dichiarazione di voto come di una pura e succinta spiegazione del proprio voto. Non so se sia stata fatta sufficiente attenzione a questa chiara definizione. Qui si parla non dell’annuncio del proprio voto, ma della spiegazione di esso. Se il voto, essendo segreto, non ha una sua manifestazione, non esiste cioè come voto positivo o negativo attribuito ad un determinato deputato, evidentemente non può ammettersi logicamente alcuna spiegazione di esso. Non si può spiegare quello che è destinato a rimanere ignoto, per il modo stesso con cui si compie la votazione.</p><p class="paragraph" data-counter="22" id="p-22">Ha osservato l’onorevole <span about="https://w3id.org/moro/enoam/data/122048/v1/mention-53" class="mention person" id="mention-53" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span><sup><a href="#curatornote-16" id="curatornote-ref-16">[16]</a></sup> che il regolamento prevede questa procedura: che venti deputati si riuniscano per chiedere insieme la facoltà di non dichiarare il proprio voto. Si può dire che sarebbe molto più logico, se il significato della richiesta di scrutinio segreto, da parte di venti deputati, fosse questo, che a ciascun deputato singolarmente fosse concesso di mantenere di volta in volta il segreto sul voto che esso deve dare. Non si capisce logicamente perché si debbano aggregare insieme venti deputati i quali chiedano e ottengano, a norma di regolamento, che si faccia il voto in un dato modo, se poi ciò altro non significa se non una mera facoltà da parte dei singoli deputati di mantenere segreto il proprio voto. Ben più logico sarebbe se a ciascun deputato fosse dato, in qualsiasi sistema di votazione, il diritto di mantenere segreto il proprio voto. E tanto più vera è questa osservazione, se si considera che la richiesta di venti deputati ha, come effetto, di attuare un determinato modo di votazione. Quindi, quando si dice che il singolo deputato può rinunciare al diritto di tenere segreto il proprio voto, si dice una cosa inesatta, se si considera che il modo di votazione è segreto e obbligatoriamente segreto solo che l’abbiano chiesto venti deputati: e potrebbe verificarsi in questo caso che, dovendo necessariamente il deputato votare in segreto perché la procedura concreta del voto è una procedura segreta, si realizzi una ipocrita discrepanza tra il voto dichiarato e il voto dato in effetti.</p><p class="paragraph" data-counter="23" id="p-23">Potrebbe verificarsi una situazione nella quale il deputato annunzia un voto diverso da quello che dà. E sarebbe veramente molto grave se un deputato potesse fare due politiche, la politica della propria dichiarazione dì voto e la politica del suo voto effettivo. </p><p class="paragraph" data-counter="24" id="p-24">Quando 20 deputati richiedono questo voto, non si tratta di una imposizione fatta alla Camera, ma è uno di quei casi in cui il regolamento ha creduto di tutelare una piccola minoranza. E tanto importante ha considerato questa posizione dal punto di vista del funzionamento stesso dell’Assemblea, che ha ritenuto che 20 deputati potessero, chiedendo la votazione a scrutinio segreto, prevalere su una richiesta fatta da 15 persone che chiedono un appello nominale. Si è data cioè alla minoranza della Camera il potere di stabilire una certa procedura di voto e si è stabilito che la procedura del voto segreto dovesse prevalere su qualsiasi altra procedura. Il nostro regolamento, così, a torto o a ragione, ha stabilito che il voto segreto è il più rispondente alla natura della votazione, il più rispondente all’esigenza di decisione della Camera.</p><p class="paragraph" data-counter="25" id="p-25">Questa posizione, ripeto, potrà essere discutibile. Anche noi in passato abbiamo manifestato perplessità circa l’opportunità di dare prevalenza allo scrutinio segreto; ora questa è la posizione del nostro regolamento.</p><p class="paragraph" data-counter="26" id="p-26">Per quanto riguarda poi la norma dell’articolo 85 che è stata invocata, mi pare chiaro che si tratti di una norma eccezionale; e l’essere fissato lì chiaramente che si possa fare la dichiarazione di voto, sta a confermare che questa è la eccezione espressa e non la regola. </p><p class="paragraph" data-counter="27" id="p-27">Per quanto riguarda l’astensione si deve dire lo stesso. L’astensione non è voto in nessun modo. Ecco perché esplicitamente è stato notato che il deputato può chiedere che sia presa nota della sua astensione, perché astenersi significa non votare; quindi astenendosi, non si viola alcun segreto inerente al voto.</p><p class="paragraph" data-counter="28" id="p-28">Altre osservazioni si potrebbero fare, ma io vorrei lasciarle cadere per accelerare l’andamento di questa discussione. </p><p class="paragraph" data-counter="29" id="p-29">Del voto segreto l’onorevole <span about="https://w3id.org/moro/enoam/data/122048/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span><sup><a href="#curatornote-17" id="curatornote-ref-17">[17]</a></sup> parlava, a proposito di una importante discussione politica svoltasi in questa Assemblea, in questi termini. Egli diceva che il voto segreto è forse meno evidente ma più indicativo, più agile, più classico e che sotto l’egida dello scrutinio segreto potrebbero, al di fuori della coercizione governativa, compiersi nuovi raggruppamenti nell’ambito dell’Assemblea.</p><p class="paragraph" data-counter="30" id="p-30">Ma diceva questo l’onorevole <span about="https://w3id.org/moro/enoam/data/122048/v1/mention-56" class="mention person" id="mention-56" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span>, pensando ad una votazione a scrutinio segreto nella quale fosse ancora possibile a tutti i deputati di manifestare ugualmente il proprio voto o, come è più logico, ad una votazione a scrutinio segreto che, per assolvere questa funzione di libera aggregazione nell’ambito della maggioranza, doveva evidentemente compiersi nella continua garanzia della segretezza del voto?</p><p class="paragraph" data-counter="31" id="p-31">Noi, onorevoli colleghi, abbiamo chiesto questa affermazione di principio che ci sembra uno strumento necessario per il funzionamento dell’Assemblea in questo momento, ma io credo che dipenda da tutta la Camera, cioè da noi, ma non soltanto da noi, far sì che di quest’arma si faccia un uso discreto. Non è detto, una volta chiarito questo principio di natura regolamentare, che debba essere sempre usato lo strumento dello scrutinio segreto, che non possa farsi appello all’autorità mediatrice del Presidente per stabilire, di volta in volta, anche nella permanenza di questo principio, di fronte a situazioni che meritino un chiarimento politico, che si adoperi uno strumento diverso di votazione in modo da permettere, al di là di ogni manovra ostruzionistica, anche la manifestazione di motivi determinanti la decisione delle varie parti della Camera.</p><ol id="curatorNotes"><li about="https://w3id.org/moro/enoam/data/122048/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla interpretazione del regolamento circa l’ammissibilità delle dichiarazioni di voti in sede di scrutinio segreto. <a href="#curatornote-ref-1">↑</a></li><li about="https://w3id.org/moro/enoam/data/122048/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente e nella I legislatura, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/122048/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-3">↑</a></li><li about="https://w3id.org/moro/enoam/data/122048/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro prosegue il suo intervento rispondendo all’interruzione dell’onorevole Corona che chiede di citare gli articoli in questione. <a href="#curatornote-ref-4">↑</a></li><li about="https://w3id.org/moro/enoam/data/122048/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il testo dell’articolo 93 del regolamento della Camera dei deputati è il seguente: «Il voto finale sui progetti di legge si dà a scrutinio segreto. Gli altri voti si danno per alzata e seduta eccettochè dieci deputati chiedano la votazione per divisione nell’Aula, quindici la votazione per appello nominale, venti la votazione a scrutinio segreto. La domanda deve essere formulata al momento in cui il Presidente, chiusa la discussione, dichiari doversi passare ai voti, e prima che egli abbia invitata la Camera a votare per alzata e seduta. Non è necessario che la domanda sia fatta per iscritto quando il deputato proponente chieda che il Presidente interroghi la Camera per verificare se la proposta di votare per divisione nell’Aula, per appello nominale o per scrutinio segreto sia appoggiata dal numero di deputati richiesto per ciascuna. Il Presidente, in tal caso interrogherà la Camera prima che si proceda alla votazione. Nel concorso di diverse domande, quella dello scrutinio segreto prevale su tutte le altre; quella dell’appello nominale prevale sulla domanda di votazione per divisione nell’Aula». <a href="#curatornote-ref-5">↑</a></li><li about="https://w3id.org/moro/enoam/data/122048/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, e senatore nella I legislatura per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-6">↑</a></li><li about="https://w3id.org/moro/enoam/data/122048/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Si veda il resoconto stenografico della seduta del 3 luglio 1947 dell’Assemblea costituente. Per le citazioni dell’intervento dell’onorevole Terracini si vedano le pp. 5399-5400. <a href="#curatornote-ref-7">↑</a></li><li about="https://w3id.org/moro/enoam/data/122048/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Attilio Piccioni (1892-1976), avvocato, politico, deputato All’Assemblea costituente e nella I legislatura per il gruppo democratico cristiano. Segretario della DC dal 1946 al 1949, ministro di Grazia e Giustizia nel VI governo De Gasperi e, in quel momento vicepresidente del Consiglio. Si veda la voce del DBI, a firma Federico Mazzei, vol. 83, 2015. <a href="#curatornote-ref-8">↑</a></li><li about="https://w3id.org/moro/enoam/data/122048/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Filippo Micheli (1911-1995), impiegato, politico, deputato nella I legislatura per il gruppo democratico cristiano.  <a href="#curatornote-ref-9">↑</a></li><li about="https://w3id.org/moro/enoam/data/122048/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente e nella I legislatura per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-10">↑</a></li><li about="https://w3id.org/moro/enoam/data/122048/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Vittorio Emanuele Orlando (1860-1952), insigne giurista, politico, già presidente del Consiglio (1917-1919), deputato all’Assemblea costituente per il gruppo liberale e nominato senatore a vita nella I legislatura. Si veda la voce del DBI, a firma Giulio Cianferotti, vol. 79, 2013. <a href="#curatornote-ref-11">↑</a></li><li about="https://w3id.org/moro/enoam/data/122048/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente e nella I legislatura per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-12">↑</a></li><li about="https://w3id.org/moro/enoam/data/122048/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo agli onorevoli intervenuti nella discussione in contraddizione con le sue posizioni. <a href="#curatornote-ref-13">↑</a></li><li about="https://w3id.org/moro/enoam/data/122048/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Roberti (1909-2010), avvocato, politico, deputato nella I legislatura eletto con il Movimento sociale italiano.  <a href="#curatornote-ref-14">↑</a></li><li about="https://w3id.org/moro/enoam/data/122048/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il testo dell’articolo 83 del regolamento della Camera dei deputati è il seguente: «Chiusa la discussione generale, è data facoltà di parlare ai ministri per dichiarazioni a nome del governo e ai deputati per una pura e succinta spiegazione del proprio voto. Se i ministri chiedono ancora di essere sentiti in virtù dell’articolo 64 della costituzione, la discussione generale si intende riaperta». <a href="#curatornote-ref-15">↑</a></li><li about="https://w3id.org/moro/enoam/data/122048/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Vincenzo Cavallari (1919-2000), avvocato, politico, deputato all’Assemblea costituente e nella I legislatura per il gruppo comunista. <a href="#curatornote-ref-16">↑</a></li><li about="https://w3id.org/moro/enoam/data/122048/v1/curatornote-17" id="curatornote-17" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Renzo Laconi (1916-1967), politico, deputato all’Assemblea costituente e nella I legislatura per il gruppo comunista. Si veda la voce del DBI, a firma Giuseppe Sircana, vol. 63, 2004. <a href="#curatornote-ref-17">↑</a></li></ol></body></html>