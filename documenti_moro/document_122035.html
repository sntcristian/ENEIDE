<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.035" name="dcterms.relation"/><meta content="10.48678/unibo/aldomoro1.2.2.035" name="dcterms.identifier"/><meta content="Moro, Aldo, [Sulla conferma in servizio dei professori non di ruolo nell’istruzione secondaria], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.035." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla conferma in servizio dei professori non di ruolo nell’istruzione secondaria]</title>
<div id="mentionMeta"><meta about="https://w3id.org/moro/enoam/data/stellio-lozza" typeof="foaf:Person"/><meta about="https://w3id.org/moro/enoam/data/stellio-lozza" content="Stellio Lozza" property="rdfs:label"/><meta about="https://w3id.org/moro/enoam/data/stellio-lozza" property="owl:sameAs" resource="http://www.wikidata.org/entity/Q19678130"/><meta about="https://w3id.org/moro/enoam/data/stellio-lozza" content="Lozza, Stellio" property="skos:prefLabel"/><meta about="https://w3id.org/moro/enoam/data/gaetano-martino" typeof="foaf:Person"/><meta about="https://w3id.org/moro/enoam/data/gaetano-martino" content="Gaetano Martino" property="rdfs:label"/><meta about="https://w3id.org/moro/enoam/data/gaetano-martino" property="owl:sameAs" resource="http://www.wikidata.org/entity/Q139055"/><meta about="https://w3id.org/moro/enoam/data/gaetano-martino" content="gaetano-martino" property="wdt:P1986"/><meta about="https://w3id.org/moro/enoam/data/gaetano-martino" content="Martino, Gaetano" property="skos:prefLabel"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla conferma in servizio dei professori non di ruolo nell’istruzione secondaria]</h1><p class="paragraph" data-counter="1" id="p-1">In sostanza<sup><a href="#curatornote-1" id="curatornote-ref-1">[1]</a></sup>, il progetto, modificato dagli emendamenti <span about="https://w3id.org/moro/enoam/data/122035/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/stellio-lozza" typeof="deo:Reference">Lozza</span><sup><a href="#curatornote-2" id="curatornote-ref-2">[2]</a></sup> e dall’ultimo emendamento proposto dal <span about="https://w3id.org/moro/enoam/data/122035/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/gaetano-martino" typeof="deo:Reference">Presidente</span><sup><a href="#curatornote-3" id="curatornote-ref-3">[3]</a></sup>, comporta che sono confermati in linea di principio tutti gli abilitati e non abilitati, salvo che non possano conservare il posto che già occupavano. Nell’ordinanza ministeriale si dovrà stabilire il criterio in base al quale i provveditori provvederanno all’assegnazione dei posti. Inoltre, sono ammesse domande di abilitati i quali non abbiano partecipato alla precedente graduatoria. Di conseguenza la distinzione tra abilitati e non abilitati viene annullata. Resta solo per l’ammissione di nuove domande. Se accettiamo domande di abilitati, in base a quale criterio di giustizia possiamo impedire che il laureato con il massimo dei voti presenti anche lui la sua domanda?</p><p class="paragraph" data-counter="2" id="p-2">Mi rendo conto<sup><a href="#curatornote-4" id="curatornote-ref-4">[4]</a></sup> delle ragioni, in parte di ordine pratico, che hanno consigliato il <span about="https://w3id.org/moro/enoam/data/122035/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span><sup><a href="#curatornote-5" id="curatornote-ref-5">[5]</a></sup> a presentare questo disegno di legge. D’altra parte, non mi dissimulo l’effetto psicologico deprimente che un provvedimento di questo genere avrà sui nuovi laureati che già ora, di fatto, si vedono preclusa ogni possibilità di accesso all’insegnamento e, approvato questo provvedimento, se la vedranno preclusa da una legge che costituisce un precedente. Accadrà che i giovani laureati si cercheranno un altro lavoro, perché la scuola è inaccessibile.</p><p class="paragraph" data-counter="3" id="p-3">Mi pare che il testo originale del disegno di legge, per quanto si debbano fare alcune riserve, tuttavia, tenuto conto che bisogna scegliere il male minore, sia preferibile, in quanto in sostanza limita questo blocco – un blocco è sempre una cosa dura e crea delle ingiustizie – agli abilitati. Per gli altri, invece, ammette una certa distribuzione, anche se essa comporta un lungo lavoro. Io mi domando se non sia il caso di lasciare il disegno di legge nel testo originale.</p><p class="paragraph" data-counter="4" id="p-4">Subordinatamente propongo che il <span about="https://w3id.org/moro/enoam/data/122035/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span> ammetta le domande di abilitati e, in via eccezionale, di coloro che si siano laureati con il massimo dei voti, da 90 a 110.</p><p class="paragraph" data-counter="5" id="p-5">In parte<sup><a href="#curatornote-6" id="curatornote-ref-6">[6]</a></sup>, anche io sono sensibile alle ragioni esposte dall’onorevole <span about="https://w3id.org/moro/enoam/data/122035/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/stellio-lozza" typeof="deo:Reference">Lozza</span><sup><a href="#curatornote-7" id="curatornote-ref-7">[7]</a></sup>, che sono poi quelle che hanno indotto il Ministero a presentare questo disegno di legge. Ma non posso dissimulare la mia preoccupazione circa le ripercussioni che un provvedimento di questo genere avrà sui nuovi laureati. </p><p class="paragraph" data-counter="6" id="p-6">Io vorrei pregare il <span about="https://w3id.org/moro/enoam/data/122035/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span>, che ha tanta sensibilità ed interesse per le questioni della scuola, di riconsiderare nell’anno prossimo tutto il problema delle supplenze e degli incarichi, in modo di aprire in qualche maniera la porta a questi giovani studiosi, di vedere quali siano i mezzi più adatti per rendere possibile l’accesso alla scuola a coloro che aspirano ad insegnare, anche per permettere una certa circolazione di valori che da alcuni anni risulta impossibile in seguito ai criteri meccanici adottati a salvaguardia di interessi legittimi, ma che incidono sul rendimento di coloro che si preparano ad insegnare nella scuola italiana.</p><ol id="curatorNotes"><li about="https://w3id.org/moro/enoam/data/122035/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sostenendo il testo originario, contro gli emendamenti proposti sui tre articoli del disegno di legge. Emendamenti che, in sostanza, portano alla conferma in servizio di tutti gli abilitati e non abilitati e, a suo giudizio, all’annullamento <em>de facto</em> della distinzione tra le due categorie. <a href="#curatornote-ref-1">↑</a></li><li about="https://w3id.org/moro/enoam/data/122035/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Stellio Lozza (1906-1975), insegnante, politico, deputato all’Assemblea costituente e nella I legislatura per il gruppo comunista. <a href="#curatornote-ref-2">↑</a></li><li about="https://w3id.org/moro/enoam/data/122035/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Presidente è Gaetano Martino (1900-1967), medico, docente universitario, politico, deputato all’Assemblea costituente e nella I legislatura per il gruppo liberale. Si veda la voce del DBI, a firma Pellegrino Gerardo Nicolosi e Italo Farnetani, vol. 71, 2008.  <a href="#curatornote-ref-3">↑</a></li><li about="https://w3id.org/moro/enoam/data/122035/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dopo l’intervento del ministro Antonio Segni circa l’emendamento presentato dall’onorevole Stellio Lozza. <a href="#curatornote-ref-4">↑</a></li><li about="https://w3id.org/moro/enoam/data/122035/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il ministro dell’Istruzione è Antonio Segni (1891-1972), giurista, docente universitario, politico, deputato all’Assemblea costituente e nella I legislatura per il gruppo democratico cristiano. Già ministro dell’Agricoltura ininterrottamente dal II al VI governo De Gasperi. Si veda la voce del DBI, a firma Antonello Mattone e Salvatore Mura, vol. 91, 2018.  <a href="#curatornote-ref-5">↑</a></li><li about="https://w3id.org/moro/enoam/data/122035/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sull’articolo 3 del disegno di legge, divenuto 4 dopo la discussione: «L’assegnazione dei posti ancora disponibili dopo l’applicazione dei precedenti articoli sarà disciplinata con ordinanza del Ministro della pubblica istruzione, ai sensi del decreto legislativo 7 maggio 1948, n. 1276». <a href="#curatornote-ref-6">↑</a></li><li about="https://w3id.org/moro/enoam/data/122035/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’intervento dell’onorevole Stellio Lozza esprimeva la necessità di trovare una soluzione più larga possibile agli insegnanti fuori ruolo, tenendo conto che, a suo giudizio, le modifiche proposte non avrebbero procurato danno ad altre categorie.  <a href="#curatornote-ref-7">↑</a></li></ol></body></html>