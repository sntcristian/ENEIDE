<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.135" name="dcterms.relation"/><meta content="10.48678/unibo/aldomoro1.4.2.135" name="dcterms.identifier"/><meta content="Moro, Aldo, [Al Consiglio nazionale della Dc di novembre 1975], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.135." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Al Consiglio nazionale dellaDc]</title>
<div id="mentionMeta">
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/benigno-zaccagnini" typeof="foaf:Person"/>
<meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/>
<meta about="https://w3id.org/moro/enoam/data/benigno-zaccagnini" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/>
<meta about="https://w3id.org/moro/enoam/data/partito-comunista-italiano" typeof="foaf:Organization"/>
<meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/>
<meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/>
<meta about="https://w3id.org/moro/enoam/data/partito-socialista-italiano" typeof="foaf:Organization"/>
<meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/>
<meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/>
<meta about="https://w3id.org/moro/enoam/data/partito-repubblicano-italiano" typeof="foaf:Organization"/>
<meta about="https://w3id.org/moro/enoam/data/partito-repubblicano-italiano" content="Partito repubblicano italiano" property="rdfs:label"/>
<meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Al Consiglio nazionale della
 
  Dc
 
 ]
</h1><p class="paragraph" data-counter="1" id="p-1">
 Le elezioni del 15 giugno hanno introdotto grossi elementi di novità nella vita politica italiana. I partiti ne sono stati scossi. Anche quelli che hanno conseguito indiscutibili vantaggi, si sono trovati di fronte a molti e difficili interrogativi. Rotto il vecchio equilibrio, non se ne è ancora composto un altro. La
 <span about="https://w3id.org/moro/enoam/data/142135/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 in particolare è stata colpita dagli avvenimenti e non ha ancora ritrovato la sua collocazione appropriata nello schieramento politico italiano. Espressione di questo travaglio è stata la crisi di segreteria del luglio scorso, che ci ha visto divisi su talune valutazioni di giustizia e di opportunità
 <sup>
<a href="#curatornote-1" id="curatornote-ref-1">
   [1]
  </a>
</sup>
 . L’on.
 <span about="https://w3id.org/moro/enoam/data/142135/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">
  Zaccagnini
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 , con il prestigio scaturente da una vita intemerata e da una lunga milizia per ideali cristiani e democratici, ha assunto, in un momento estremamente difficile, la Segreteria politica con il precipuo intento di assicurare una transizione ordinata e ragionevole verso il Congresso ed un definitivo assetto politico e programmatico del partito.
</p><p class="paragraph" data-counter="2" id="p-2">
 Il traguardo così ravvicinato che
 <span about="https://w3id.org/moro/enoam/data/142135/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">
  Zaccagnini
 </span>
 ha indicato dà a tutta la sua opera un senso di esemplare distacco ed invita a raccogliere in questo breve periodo tutte le forze nel segno dell’unità del partito. Da ora in poi si andrà dunque svolgendo il dibattito congressuale, nel quale tutte le posizioni potranno essere espresse e vagliate. Il primo e più rilevante contributo è quello dato dal
 <span about="https://w3id.org/moro/enoam/data/142135/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">
  Segretario politico
 </span>
 con la sua acuta, penetrante relazione. La discussione già comincia dunque ma non potrà che concludersi al Congresso. Questa circostanza valga ad attenuare ogni tensione e a dare a questo Consiglio Nazionale un carattere amichevole ed aperto.
</p><p class="paragraph" data-counter="3" id="p-3">
 Credo che siamo tutti d’accordo nel desiderare un congresso di tipo nuovo, un congresso, come si dice, aperto, capace di superare il tradizionale confronto tra posizioni cristallizzate e gruppi chiusi. Io non sono così pessimista su di noi, sulla nostra storia, da ritenere che ogni manifestazione di vita fin qui nella
 <span about="https://w3id.org/moro/enoam/data/142135/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 sia stata caratterizzata da una ragione di potere che soffoca lo spirito della milizia politica. Ma è pur vero che incrostazioni non sono mancate e che è importante, di fronte al difficile compito che ci aspetta, che noi abbiamo il fermo proposito di liberarcene. Io non so davvero se un congresso a tesi sia più autentico di un congresso il quale si qualifichi per mozioni. Quello che conta è lo spirito che anima il nostro incontro e che può farsi valere con l’uno o l’altro sistema di organizzazione. E cioè uno spirito di solidarietà e di amicizia che si esprima in tolleranza democratica, reciproco rispetto, comune tensione ideale come si addice a coloro che vivono insieme in un partito.
</p><p class="paragraph" data-counter="4" id="p-4">
 Non deve avvenire che le distanze tra noi siano, come talvolta appaiono, maggiori che non nei confronti di altri partiti. Non deve accadere, pur in presenza di legittime diversità, che esse siano irrigidite fino alla ostilità ed incompatibilità. Questo è il modo di valorizzare l’intera
 <span about="https://w3id.org/moro/enoam/data/142135/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 . Si vince così la tentazione delle contrapposizioni radicali. Ferma restando la mia preferenza per una gestione unitaria del partito, nella quale si registrino di volta in volta diverse posizioni politiche, se una organica articolazione di maggioranza e minoranza dev’essere, in omaggio alla realtà, stabilita, essa sia temperata da quello spirito unitario e da quel reciproco rispetto dei quali dicevo innanzi.
</p><p class="paragraph" data-counter="5" id="p-5">
 È dunque comune il riconoscimento che, in questa epoca di grandi trasformazioni sociali e politiche, debba esservi un partito aperto che nasca appunto da un congresso aperto. Si tratta d’impedire, soprattutto in un partito come il nostro, che si perpetui senza alcuna mediazione il dualismo tra società civile e società politica. Non si tratta solo di rispettare le molteplici significative manifestazioni della società civile e le esigenze che essa autonomamente propone. Bisogna di più che il partito nella sua interna consistenza ed organizzazione, sia tale da essere specchio della realtà sociale alla quale si riferisce. Giova a tal fine una molteplicità di istanze proprie di analisi e di rappresentazione di quella realtà. A tal fine mi sembrerebbe conveniente, benché non abbia nessuna idea precisa e ferma a questo proposito, che il Congresso esprima non soltanto il dato, pure essenziale, della organizzazione territoriale del partito, ma anche, in misura appropriata, le rappresentanze politiche, regionali, amministrative, le quali, per il diretto contatto con la base elettorale, possono rendere più acuta la sensibilità della
 <span about="https://w3id.org/moro/enoam/data/142135/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 .
</p><p class="paragraph" data-counter="6" id="p-6">
 Il dosaggio non è certo facile, ma il tentativo deve essere fatto con impegno. C’è poi un altro tema delicato con il quale conviene cimentarsi, nell’intento di aprire il partito ai mille fermenti della società contemporanea. Vi sono personalità ed articolazioni sociali non prive di attenzione e di simpatia nei confronti della
 <span about="https://w3id.org/moro/enoam/data/142135/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 . Senza alcuna confusione ci si può sforzare di dare, nel partito e in particolare nel Congresso, voce ai bisogni ed alle attese di questi vitali raggruppamenti sociali. E così pure nel Consiglio Nazionale mediante una misurata, ma significativa cooptazione di personalità capaci di rendere il partito più aderente alla società che esso deve ordinare.
</p><p class="paragraph" data-counter="7" id="p-7">
 Quel che è in gioco ancora una volta è la natura popolare del partito. Queste cose debbono essere riprese in esame in questo momento con un interrogativo posto alla nostra coscienza. Non possiamo sperare di recuperare la nostra iniziativa, com’è pur richiesto, se non sia assicurata la nostra adesione all’anima popolare del Paese. La materia sociale, alla quale sin dall’inizio ci siamo applicati, non è di ceti privilegiati, ma di masse popolari, non è di poteri antichi, ma di poteri emergenti e destinati a dare nuova storia.
</p><p class="paragraph" data-counter="8" id="p-8">
 Guai a noi se si spegnesse o anche solo attenuasse il carattere evolutivo della nostra esperienza sociale. E cioè quel progressivo allargarsi dell’area del potere, quell’espandersi senza esclusioni dell’area del benessere, della dignità, dell’iniziativa, fino a coincidere con l’intera realtà sociale. È questo moto di eguaglianza e di giustizia che contraddistingue una società in progresso e, per quanto riguarda la sua guida, un partito di progresso e quindi veramente popolare di fronte ad un partito conservatore e quindi parziale.
</p><p class="paragraph" data-counter="9" id="p-9">
 Evidentemente, in questa prospettiva, l’accento è posto non sugli equilibri esistenti, ma su quelli nuovi che si vanno dinamicamente esprimendo ed assestando. Quello che conta non è il punto di partenza, ma il punto di arrivo; non l’equilibrio che c’è, ma l’equilibrio che si fa. Non v’è quindi dubbio dove si sia nel senso della storia. Avrebbe potuto un partito detenere una posizione determinante, come al nostro è accaduto, senza una robusta vena popolare, senza intuizione autentica di progresso e di giustizia? E potrebbe aspirare a conservare questa caratterizzazione e questa funzione, ora che lo scontro politico si fa più acuto, un partito che non avesse, appunto, questo senso della storia, questa ragione di sviluppo, questo continuo e pungolante inappagamento? È qui la base per il confronto con il
 <span about="https://w3id.org/moro/enoam/data/142135/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 . Ebbene non si giunge ad un serio confronto, tra
 <span about="https://w3id.org/moro/enoam/data/142135/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 e
 <span about="https://w3id.org/moro/enoam/data/142135/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 , se non sul terreno dell’ordinamento globale della società, se non nello sforzo di prendere possesso, per nobilitarla ed umanizzarla, dell’intera realtà popolare.
</p><p class="paragraph" data-counter="10" id="p-10">
 Rinunciare a comprendere (ed a farsi comprendere) giovani, donne, lavoratori, significa rinunciare ad una posizione storica, ad una funzione storica, per accontentarsi, finché si possa, di gestire timidamente ed oscuramente il presente. Significa perdere la prospettiva ed il senso dell’avvenire. Possiamo e dobbiamo non condividere l’intuizione di fondo sulla base della quale il
 <span about="https://w3id.org/moro/enoam/data/142135/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 interpreta e guida la vita popolare. Possiamo e dobbiamo contrapporvi la nostra, strettamente legata alla nostra visione cristiana dell’uomo, alla nostra consapevolezza della vita con i suoi valori e le sue esigenze. Ma non può esservi confronto efficace, ove si rinunzi ad una parte cospicua della realtà sociale e si sia indifferenti e impotenti di fronte al grande moto evolutivo della storia umana. In questo senso certamente innumerevoli sono le voci da ascoltare, le sensibilità da raccogliere, gli interessi da valutare, gli ideali ai quali aprirsi, le aspirazioni da tenere in conto, le spinte di giustizia e di libertà da favorire. Un partito aperto è un partito che non rinunzia a nessuno dei compiti che la storia propone. Esso è aperto perché popolare. È popolare perché è aperto. Tale deve essere la
 <span about="https://w3id.org/moro/enoam/data/142135/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 soprattutto nell’attuale contesto storico, ritrovando in una grande sensibilità sociale la sua ragione d’essere al centro della vita del Paese.
</p><p class="paragraph" data-counter="11" id="p-11">
 Per quanto riguarda le forze politiche, la
 <span about="https://w3id.org/moro/enoam/data/142135/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 ha fatto da tempo le sue scelte, accettando un rapporto essenziale e sempre, in certo senso, privilegiato con il
 <span about="https://w3id.org/moro/enoam/data/142135/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 . Confermiamo il nostro profondo rispetto per repubblicani e socialdemocratici. Ma non si toglie nulla al valore, che va anche qui sottolineato, attribuito ai rapporti con gli altri partiti della coalizione, oggi sospesa, di centro-sinistra, se si dà al
 <span about="https://w3id.org/moro/enoam/data/142135/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 un riconoscimento dovuto alla vastità crescente dei consensi popolari ed alla collocazione strategica sulla sinistra dello schieramento politico.
</p><p class="paragraph" data-counter="12" id="p-12">
 È dal 1963 che l’equilibrio è cambiato ed è entrato con funzione determinante nell’area di governo il
 <span about="https://w3id.org/moro/enoam/data/142135/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista Italiano
 </span>
 . Le polemiche tendenti a svalutare questo nuovo corso, possono sì registrare un logoramento, ma non infirmare la grande importanza e la profonda innovazione di quel mutamento politico. Esso significa l’integrazione, sia pure a livello di alleanza, tra due diverse tradizioni ed esperienze politiche, quella cattolica e quella socialista, accomunate dall’ispirazione popolare e dall’intento di approfondire e sviluppare la democrazia italiana. Queste generali linee direttive sono state largamente attuate, anche se non è del tutto adeguata la realizzazione programmatica concreta.
</p><p class="paragraph" data-counter="13" id="p-13">
 Il rapporto tra i due partiti è senza ombre per quanto attiene alla concezione della libertà nella società e nello Stato. Manca qui quella ambiguità che, sotto il profilo delle esperienze storiche, fa da remora ad analogo contatto con il
 <span about="https://w3id.org/moro/enoam/data/142135/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 .
</p><p class="paragraph" data-counter="14" id="p-14">
 La polemica sulla disattenzione nei confronti del
 <span about="https://w3id.org/moro/enoam/data/142135/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 non ha fondamento. Nessun democratico cristiano immagina surrogabile con altri il collegamento che sussiste con il
 <span about="https://w3id.org/moro/enoam/data/142135/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 nella prospettiva della garanzia e dello sviluppo della democrazia italiana. Quel che può dare questa falsa impressione è la difficoltà di riprendere i contatti con il
 <span about="https://w3id.org/moro/enoam/data/142135/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 , la vaghezza di talune proposte, i condizionamenti pericolosi che esse potrebbero comportare. Il
 <span about="https://w3id.org/moro/enoam/data/142135/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista Italiano
 </span>
 ha per noi una funzione insostituibile nella democrazia italiana. Naturalmente siamo consapevoli che la comune base popolare deve essere preservata e sviluppata. A questo fine giova un congresso chiarificatore, dopo gli eventi traumatici dei quali siamo stati spettatori, ma dai quali abbiamo tratto la lezione di non arroccarci in posizioni difensive e chiuse, ma di inserirci, invece, in fedeltà alla nostra tradizione, nel moto popolare che è proprio di questo momento storico.
</p><p class="paragraph" data-counter="15" id="p-15">
 A questa prospettiva positiva abbiamo inteso rispondere con un riesame critico che investe tutti i settori della vita del Partito e con propositi di coraggio e coerenza. Il Congresso, che stiamo per celebrare, è un momento essenziale di questo adeguamento alla realtà storica di oggi. C’è chi ha parlato a questo proposito di una rifondazione, io preferirei dire una verifica, perché sia chiaro che il nostro domani, quale noi lo intravvediamo, non contraddice la nostra tradizione ed esperienza, dalle quali, proprio con logico e coerente sviluppo, ci proponiamo di trarre quelle rilevanti novità che il momento storico richiede.
</p><p class="paragraph" data-counter="16" id="p-16">
 Dicevo che siffatta richiesta si indirizza specialmente a noi in considerazione delle nostre particolari responsabilità, ma non esclusivamente a noi. Sappiamo, dalla nostra stessa esperienza di Governo, che il
 <span about="https://w3id.org/moro/enoam/data/142135/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">
  Partito Repubblicano
 </span>
 è pronto a collocarsi su un terreno avanzato di realizzazioni sociali e di sviluppo civile. Non desidero certo entrare d’altra parte nelle vicende dei due partiti che si richiamano al socialismo e nella loro interna polemica. Vorrei solo rilevare la crescente consapevolezza di nuove realtà sociali e politiche, anche se sembri trarsene da parte socialdemocratica spunti polemici nei confronti della
 <span about="https://w3id.org/moro/enoam/data/142135/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 e della sua forza che pure ha sempre tempestivamente favorito ogni utile evoluzione sociale e politica.
</p><p class="paragraph" data-counter="17" id="p-17">
 Con ciò non si vuole prefigurare nessuna formula di governo, perché nella situazione presente sarebbe arbitrario ed imprudente avventurarsi in qualsiasi congettura sull’avvenire. La sola cosa certa è che non si può attendere una soluzione tradizionale di un’eventuale crisi e che conviene fare ricorso all’immaginazione ed all’inventiva, se si vuole lanciare uno sguardo, non senza speranza, verso il domani. Ma è altrettanto certo che le sole ipotesi le quali abbiano un minimo di attendibilità, comportano la presenza sulla scena politica di partiti vivi ed aperti, capaci di affrontare riforme sul terreno sociale come su quello civile e politico.
</p><p class="paragraph" data-counter="18" id="p-18">
 Tra i dati nuovi della situazione c’è l’accresciuta presenza ed influenza del
 <span about="https://w3id.org/moro/enoam/data/142135/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 dopo la tornata elettorale del 15 giugno. Dal precedente Consiglio Nazionale a questo non è cessata la polemica sui rapporti nostri e dei partiti democratici con il
 <span about="https://w3id.org/moro/enoam/data/142135/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 . Questa polemica ha visto l’accentuazione delle ragioni di diversità che sussistono tra questo Partito e quello Socialista, le quali sono anche (ma non sono le sole) ragioni di diversità tra il
 <span about="https://w3id.org/moro/enoam/data/142135/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 e la
 <span about="https://w3id.org/moro/enoam/data/142135/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 . Questi motivi, che attengono all’esperienza storica del comunismo internazionale ed alla piena ed obiettiva credibilità delle vie nazionali al socialismo, debbono essere sottolineati, perché fanno ostacolo, insieme ad altri, per quanto ci riguarda, alla prospettiva di estendere ai comunisti le responsabilità della maggioranza e del Governo.
</p><p class="paragraph" data-counter="19" id="p-19">
 Queste ed altre diversità consigliano di non alterare lo schema del rapporto appropriato tra
 <span about="https://w3id.org/moro/enoam/data/142135/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 e comunismo, tra partiti democratici e comunismo, il quale preservi i ruoli rispettivi di maggioranza e di opposizione. Alla richiesta socialista di associare alle responsabilità di governo, in qualche forma, il
 <span about="https://w3id.org/moro/enoam/data/142135/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
<sup>
<a href="#curatornote-3" id="curatornote-ref-3">
   [3]
  </a>
</sup>
 , la risposta non può essere positiva. Può e deve stabilirsi invece un utile confronto che è tanto più ricco di contenuto quanto più libero da equivoci. Per confronto s’intende un’attenzione rivolta all’opposizione comunista ed alla sua proposta politica. Un’attenzione dovuta per sensibilità democratica e realismo storico, sì da fare confluire nella valutazione della maggioranza e del Governo anche i dati offerti dal
 <span about="https://w3id.org/moro/enoam/data/142135/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 Italiano nel libero esercizio dell’opposizione.
</p><p class="paragraph" data-counter="20" id="p-20">
 Il confronto attiene per la
 <span about="https://w3id.org/moro/enoam/data/142135/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 ad un modo responsabile di gestire la propria originale natura e funzione nella dialettica democratica. Per quanto grande sia, com’è in effetti, la diversità tra i due partiti, essa non impedisce che si sappia e si valuti, per agire a ragion veduta né preclude un discorso civile. Un discorso che può registrare divergenze come parziali convergenze, anche se non può approdare ad una posizione generale d’intesa. Se un tale confronto mancasse, ne risulterebbe impoverito il gioco democratico, il che è tanto più grave quando siano escluse proprio intese politiche generali ed avvicendamenti di potere. C’è in questo tutt’altro che fatalismo e rassegnazione; c’è invece la corretta volontà di qualificare nel paragone le scelte autonome della
 <span about="https://w3id.org/moro/enoam/data/142135/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 .
</p><p class="paragraph" data-counter="21" id="p-21">
 Desidero dire, a conclusione del mio intervento, poche cose intorno al Governo, che ho l’onore di presiedere con la leale ed efficace collaborazione del
 <span about="https://w3id.org/moro/enoam/data/142135/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">
  Partito Repubblicano
 </span>
 . Certamente il Governo sopravvive oggi in parte alla ragione che si era assegnata di colmare cioè un vuoto di potere e d’impegnare, all’interno o all’esterno, nel solo modo possibile, le forze della coalizione di centro-sinistra in vista di una sua possibile ricostituzione, quando i tempi fossero diventati maturi. Colmiamo ancor oggi un vuoto di potere, ma la ricostituzione della coalizione appare esclusa dalle decisioni del
 <span about="https://w3id.org/moro/enoam/data/142135/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 , in parte anticipate, ma diventate poi esplicite dopo il voto del 15 giugno.
</p><p class="paragraph" data-counter="22" id="p-22">
 Prospettive non si profilano all’orizzonte, salvo quella avanzata in modo sfumato dal
 <span about="https://w3id.org/moro/enoam/data/142135/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 , d’impegnare cioè in qualche modo il
 <span about="https://w3id.org/moro/enoam/data/142135/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 . Essa non appare suscettibile di essere attuata e se fosse prospettata in caso di crisi di Governo, precluderebbe presumibilmente una soluzione positiva. In mancanza, allo stato delle cose, di qualsiasi alternativa, lo sbocco sarebbe delle elezioni anticipate in un clima di grande tensione e con il Paese che vive il più difficile momento del dopoguerra. Questa è la realtà delle cose. Se fosse ritenuta attuabile una formula di coalizione, noi saremmo ben lieti di rendere possibile questo sviluppo. Se, pur escludendo una coalizione, si ritenesse di potere costituire un Governo non molto dissimile da questo, ma più autorevole ed efficace, saremmo egualmente lieti di cedere il posto.
</p><p class="paragraph" data-counter="23" id="p-23">
 Purtroppo né l’una né l’altra di queste ipotesi appare realizzabile. In questa situazione il Governo, per ingrata che possa essere la sua posizione, non ritiene di potersi assumere la responsabilità di dare le dimissioni. Ecco tutto. Certo, come si diceva, il Governo sopravvive alla sua originaria ragion d’essere, ma non senza motivazioni. Esso colma dunque un vuoto di potere e realizza il solo equilibrio parlamentare e politico che appaia oggi possibile. Dobbiamo avere dunque il coraggio di rimanere; un coraggio più grande che non sia quello di ritirarci. Così stando le cose, non si vede l’utilità, soprattutto per i riflessi di politica internazionale, di ricordarci, così spesso, il che avviene in settori non irrilevanti della maggioranza, la nostra fragilità, esasperando il giudizio di insufficienza con un’accusa indiscriminata d’incapacità di operare. E questo non è vero. Perché il Governo, pur in presenza delle grandissime difficoltà che tutti conosciamo, ha regolarmente adempiuto ai suoi compiti, ha realizzato fin qui il suo programma, ha assunto iniziative nuove che, corrispondendo alle esigenze del Paese, hanno trovato, sia pure con emendamenti, la sanzione parlamentare.
</p><p class="paragraph" data-counter="24" id="p-24">
 Su richiesta dei sindacati confederali, anche come contributo ad una diminuzione della tensione in occasione degli importanti rinnovi contrattuali in corso, il Governo ha predisposto alcune linee di sviluppo della nostra economia e di ristrutturazione industriale. Intorno a questo tema, come del resto per altri, il Governo ha proceduto ad opportune consultazioni ed ha tenuto vivo un ampio dibattito. Non c’è motivo di dubitare che noi faremo conto di quello che ci è stato detto e ci muoveremo nel modo più appropriato per soddisfare le esigenze del Paese; le quali chiedono tra l’altro di conciliare la concretezza degli interventi con l’elemento conduttore e chiarificatore di un quadro d’insieme. Come ho avuto occasione di dire altrove, il Governo non intende vivere di rendita semplicemente sulla difficoltà che si riscontra nel sostituirlo. In ogni campo, esso è all’opera. L’incertezza della sua sorte non lo fa desistere dall’iniziativa legislativa e politica. Il Governo vive dunque intensamente ogni giorno, ben sapendo che esso potrebbe essere l’ultimo. Ma veramente poco potrebbe il Governo nelle presenti circostanze, se esso non ottenesse comprensione e collaborazione, in ogni settore e secondo il ruolo di ciascuno.
</p><p class="paragraph" data-counter="25" id="p-25">
 Il nostro vivo appello al Paese, perché prenda coscienza della gravità della situazione e secondi, per quanto è possibile, la nostra azione, non tende a corrompere né a compromettere chicchessia. A tutti i partiti, a viso aperto, si chiede, non già che rinunzino alle loro idee e funzioni, ma solo che esprimano le une ed esercitino le altre nella consapevolezza della fragilità, più che del Governo, del Paese, aperto a qualsiasi temibile prospettiva.
 
 Ai sindacati si domanda, non già di rinunziare al loro impeto a difesa di giusti interessi, ma di non chiudersi mai in roccaforti corporative e di avere consapevolezza degli interessi generali nei quali soltanto quelli particolari si possono inquadrare. Ai cittadini si chiede di tener conto dello Stato in cui si compie una sintesi di interessi e valori, nella quale, in democrazia, tutti possono riconoscersi. Se dovessi dire come vedo la situazione italiana oggi in confronto di come appariva un anno fa, all’atto della costituzione di questo Governo, dovrei dire che essa è aggravata.
</p><p class="paragraph" data-counter="26" id="p-26">
 Com’era comprensibile, la logica della crisi economica, sociale e politica ha avuto finora il sopravvento. Non me ne stupisco, tenendo anche conto del grande disorientamento elettorale e post-elettorale. Ma non è aggravata nella misura in cui avrebbe potuto esserlo, se non ci fosse stata la nostra iniziativa e la risposta del Paese. Ora che la crisi è, secondo la sua logica, al punto più acuto, vogliamo sperare che si profilino i primi segni di distensione. Non mi faccio naturalmente alcuna illusione, ma almeno voglio dire con certezza che la collaborazione internazionale, la quale è in atto, e la collaborazione di cittadini e forze sociali può condurci verso la ripresa. Ci aspettano certo giorni difficili in questo durissimo inverno. Io mi auguro che il peggio stia per passare. Sono certo che il Governo, e così i partiti, in primo luogo la
 <span about="https://w3id.org/moro/enoam/data/142135/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , faranno il loro dovere.
</p><ol id="curatorNotes">
<li about="https://w3id.org/moro/enoam/data/142135/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Al Consiglio nazionale del luglio precedente, i dorotei, gli andreottiani e le sinistre avevano votato contro l’ordine del giorno di approvazione della relazione dell’allora segretario Amintore Fanfani, mentre Moro lo aveva difeso. Contro l’ipotesi di una segreteria Piccoli, Moro a quel punto propose una segreteria di emergenza affidata al presidente del Cn,
   
    Zaccagnini
   
   in vista di un congresso anticipato.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142135/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Benigno
   
    Zaccagnini
   
   (1912-1989), politico italiano, fu segretario della
   
    Dc
   
   dal 1975 al 1980.
   <a href="#curatornote-ref-2">
    ↑
   </a>

</li>
<li about="https://w3id.org/moro/enoam/data/142135/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Il segretario socialista, Francesco De Martino, a partire dal 1972 si era via via avvicinato alla tesi degli “equilibri più avanzati” nei confronti dei comunisti e l’avrebbe ufficialmente formulata sull’
   <em>
    Avanti!
   </em>
   il 31 dicembre 1975.
   <a href="#curatornote-ref-3">
    ↑
   </a>

</li>
</ol></body></html>