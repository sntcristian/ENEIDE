<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.178" name="dcterms.relation"/><meta content="10.48678/unibo/aldomoro1.4.2.178" name="dcterms.identifier"/><meta content="Moro, Aldo, [Incontri nel barese], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.178." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Incontri nel barese]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/toritto" typeof="dcterms:Location"/><meta about="https://w3id.org/moro/enoam/data/toritto" content="Toritto" property="rdfs:label"/><meta about="https://w3id.org/moro/enoam/data/toritto" property="owl:sameAs" resource="http://www.wikidata.org/entity/Q51853"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Pci" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Psi" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Incontri nel barese]</h1><p class="paragraph" data-counter="1" id="p-1"> « Gli altri partiti vanno dicendo in giro che non sappiamo più “legare” con voi, che la <span about="https://w3id.org/moro/enoam/data/142178/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> è priva di idee e di iniziative, che ha esaurito il suo compito. Invece siamo qui con la nostra intatta vitalità e capacità di guida. La conferma ce la date voi con la vostra sincera e folta presenza. È con voi e per voi che la <span about="https://w3id.org/moro/enoam/data/142178/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ha un futuro da presentare nell’ordine e nella libertà, perché tutti possiamo andare ancora avanti verso nuove conquiste di progresso nel segno della democrazia ».</p><p class="paragraph" data-counter="2" id="p-2"><em>Ai giovani</em>, « a molti di voi che trent’anni fa non erano nati » <em>(lo ha ricordato nel cinema Regina di <span about="https://w3id.org/moro/enoam/data/142178/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/toritto" typeof="deo:Reference">Toritto</span>), Moro ha tracciato un rapido ed esauriente quadro di come si presentava il Paese all’indomani della seconda guerra mondiale e di ciò che è diventato oggi sotto la guida della <span about="https://w3id.org/moro/enoam/data/142178/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>.</em> « Abbiamo tenuto alta la bandiera della libertà; abbiamo lavorato bene in tutti questi anni, difendendo gli ideali ed i valori più autentici del nostro popolo. Abbiamo difeso le istituzioni democratiche, la libertà come scelta, promuovendo un processo di crescita che ha consentito di aumentare il benessere degli italiani ».</p><p class="paragraph" data-counter="3" id="p-3"><em> Ora siamo ad una svolta, </em>« al tentativo di colpire la <span about="https://w3id.org/moro/enoam/data/142178/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> e con essa il Paese per ricacciarlo indietro ». <em>Ombre cupe si addensano su noi, sull’economia, sulla moneta, minacciando le istituzioni con il moltiplicarsi d’una violenza avvolta da segni misteriosi.</em></p><p class="paragraph" data-counter="4" id="p-4"><em>Tutto questo – ha aggiunto – succede per la disgregazione delle forze politiche, per la rottura di alcune feconde alleanze con partiti con i quali abbiamo governato insieme per tanti anni. </em></p><p class="paragraph" data-counter="5" id="p-5"><em>Moro non ha lesinato in proposito critiche garbate all’atteggiamento del <span about="https://w3id.org/moro/enoam/data/142178/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> di cui ha ricordato </em>« la nobile ed efficace collaborazione nei governi di centro-sinistra », <em> ma che ha voluto </em>« voltare le spalle alla <span about="https://w3id.org/moro/enoam/data/142178/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> per rivolgersi verso i comunisti ». <em>È un comportamento – ha aggiunto – che non possiamo accettare, come respingiamo fermamente la proposta di associare il <span about="https://w3id.org/moro/enoam/data/142178/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> in uno strano ed assurdo governo di emergenza. </em>« Sarebbe un grave errore, un grosso pericolo per il Paese, per la democrazia, per il nostro partito che, come sempre, si pone in netta alternativa ideologica, sociale ed umana con il <span about="https://w3id.org/moro/enoam/data/142178/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> ». </p><p class="paragraph" data-counter="6" id="p-6"><em>Per il presidente del Consiglio è tempo ormai, </em>« rotto l’accerchiamento cui è stata sottoposta, nella perfida speranza di coglierla fiaccata ed impreparata », <em> di ristabilire il primato politico della <span about="https://w3id.org/moro/enoam/data/142178/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, di ricostituire quelle distanze con il <span about="https://w3id.org/moro/enoam/data/142178/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> che s’accorciarono l’anno scorso quando alcuni approdarono incautamente a sinistra o cercarono rifugio, niente meno, nel partito neofascista.</em></p><p class="paragraph" data-counter="7" id="p-7"><em>Adesso la situazione è cambiata. Nel breve spazio d’un mese la <span about="https://w3id.org/moro/enoam/data/142178/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ha saputo </em>« passare alla controffensiva », <em> ha raccolto </em>« la sfida di chi l’ha costretta a subire le elezioni anticipate » <em> e si ripropone ancora una volta come partito che ha capacità, fisionomia e spirito democratico. </em>« Siamo un partito con vocazione progressista, antifascista che può dare tranquillità e certezze più di altri ». </p><p class="paragraph" data-counter="8" id="p-8"><em>Concludendo il presidente del Consiglio ha affermato che la <span about="https://w3id.org/moro/enoam/data/142178/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> non vuol essere, come si tende astiosamente a definirla, </em>« il partito della paura e del male minore ». « Siamo, invece, portatori di una proposta politica positiva che viene da tutti noi, dai giovani con le loro istanze rinnovatrici che possono e debbono trovare il loro naturale e giusto sbocco nell’ambito della <span about="https://w3id.org/moro/enoam/data/142178/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Con il nostro partito è assicurata la continuità d’una ordinata vita democratica, integrata dalle novità richieste dai giovani, dalle immense loro energie che ridanno forza e verità alla <span about="https://w3id.org/moro/enoam/data/142178/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Siamo il partito dei giovani e dell’avvenire: ed insieme ad essi lo vogliamo costruire ancora più saldo e sicuro per tutti ».</p></body></html>