<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.208" name="dcterms.relation"/><meta content="10.48678/unibo/aldomoro1.2.1.208" name="dcterms.identifier"/><meta content="Moro, Aldo, [I compiti del consiglio nazionale dell'Emigrazione. Condizioni e prospettive degli italiani nel mondo in una documentata intervista dell'onorevole Moro], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.208." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[I compiti del consiglio nazionale dell’Emigrazione. Condizioni e prospettive degli italiani nel mondo in una documentata intervista dell’onorevole Moro]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/svizzera" typeof="dcterms:Location"/><meta about="https://w3id.org/moro/enoam/data/svizzera" content="Svizzera" property="rdfs:label"/><meta about="https://w3id.org/moro/enoam/data/svizzera" property="owl:sameAs" resource="http://www.wikidata.org/entity/Q39"/><meta about="https://w3id.org/moro/enoam/data/francia" typeof="dcterms:Location"/><meta about="https://w3id.org/moro/enoam/data/francia" content="Francia" property="rdfs:label"/><meta about="https://w3id.org/moro/enoam/data/francia" property="owl:sameAs" resource="http://www.wikidata.org/entity/Q142"/><meta about="https://w3id.org/moro/enoam/data/belgio" typeof="dcterms:Location"/><meta about="https://w3id.org/moro/enoam/data/belgio" content="Belgio" property="rdfs:label"/><meta about="https://w3id.org/moro/enoam/data/belgio" property="owl:sameAs" resource="http://www.wikidata.org/entity/Q31"/><meta about="https://w3id.org/moro/enoam/data/lombardia" typeof="dcterms:Location"/><meta about="https://w3id.org/moro/enoam/data/lombardia" content="Lombardia" property="rdfs:label"/><meta about="https://w3id.org/moro/enoam/data/lombardia" property="owl:sameAs" resource="http://www.wikidata.org/entity/Q1210"/><meta about="https://w3id.org/moro/enoam/data/veneto" typeof="dcterms:Location"/><meta about="https://w3id.org/moro/enoam/data/veneto" content="Veneto" property="rdfs:label"/><meta about="https://w3id.org/moro/enoam/data/veneto" property="owl:sameAs" resource="http://www.wikidata.org/entity/Q1243"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/argentina" typeof="dcterms:Location"/><meta about="https://w3id.org/moro/enoam/data/argentina" content="Argentina" property="rdfs:label"/><meta about="https://w3id.org/moro/enoam/data/argentina" property="owl:sameAs" resource="http://www.wikidata.org/entity/Q414"/><meta about="https://w3id.org/moro/enoam/data/america" typeof="dcterms:Location"/><meta about="https://w3id.org/moro/enoam/data/america" content="America" property="rdfs:label"/><meta about="https://w3id.org/moro/enoam/data/america" property="owl:sameAs" resource="http://www.wikidata.org/entity/Q828"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/australia" typeof="dcterms:Location"/><meta about="https://w3id.org/moro/enoam/data/australia" content="Australia" property="rdfs:label"/><meta about="https://w3id.org/moro/enoam/data/australia" property="owl:sameAs" resource="http://www.wikidata.org/entity/Q408"/><meta about="https://w3id.org/moro/enoam/data/brasile" typeof="dcterms:Location"/><meta about="https://w3id.org/moro/enoam/data/brasile" content="Brasile" property="rdfs:label"/><meta about="https://w3id.org/moro/enoam/data/brasile" property="owl:sameAs" resource="http://www.wikidata.org/entity/Q155"/><meta about="https://w3id.org/moro/enoam/data/marina-mercantile-italiana" typeof="foaf:Organization"/><meta about="https://w3id.org/moro/enoam/data/marina-mercantile-italiana" content="Marina Mercantile italiana" property="rdfs:label"/><meta about="https://w3id.org/moro/enoam/data/marina-mercantile-italiana" property="owl:sameAs" resource="http://www.wikidata.org/entity/Q3848122"/><meta about="https://w3id.org/moro/enoam/data/organizzazione-per-la-cooperazione-economica-europea" typeof="foaf:Organization"/><meta about="https://w3id.org/moro/enoam/data/organizzazione-per-la-cooperazione-economica-europea" content="OECE" property="rdfs:label"/><meta about="https://w3id.org/moro/enoam/data/organizzazione-per-la-cooperazione-economica-europea" property="owl:sameAs" resource="http://www.wikidata.org/entity/Q3057312"/><meta about="https://w3id.org/moro/enoam/data/canada" typeof="dcterms:Location"/><meta about="https://w3id.org/moro/enoam/data/canada" content="Canadà" property="rdfs:label"/><meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/><meta about="https://w3id.org/moro/enoam/data/consiglio-superiore-dell-emigrazione" typeof="foaf:Organization"/><meta about="https://w3id.org/moro/enoam/data/consiglio-superiore-dell-emigrazione" content="Consiglio Superiore dell’Emigrazione" property="rdfs:label"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[I compiti del consiglio nazionale dell’Emigrazione. Condizioni e prospettive degli italiani nel mondo in una documentata intervista dell’onorevole Moro]</h1><p class="paragraph" data-counter="1" id="p-1">L’aumento della popolazione italiana in rapporto all’insufficienza della nostra economia, pone in termini sempre più gravi i problemi dell’emigrazione. Il sottosegretario agli Esteri, on. Aldo Moro, ha acconsentito di intrattenerci sull’importante argomento.</p><p class="paragraph" data-counter="2" id="p-2">Il governo italiano – ha cominciato a dirci l’on. Moro – sin da quando, con il ritorno della pace e della libertà nel nostro <span about="https://w3id.org/moro/enoam/data/121208/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">paese</span>, ha ripreso contatto con gli altri popoli, ha fatto quanto era in suo potere per impostare e risolvere i problemi dell’emigrazione. Questa tradizione per la quale il lavoro italiano è da decenni efficacemente presente in ogni parte del mondo (e con il lavoro, il nostro ingegno e i valori della nostra civiltà) interrotta artificialmente durante il fascismo, non poteva non essere ripresa dalla democrazia italiana. La nostra Costituzione ha consacrato infatti il principio della libertà di emigrazione, ponendo tuttavia accanto ad essa l’altro della tutela e della valorizzazione del lavoro all’estero. Sono questi i criteri ai quali si ispira la nostra politica emigratoria che si è svolta in questi anni tra le più gravi difficoltà; e con alcuni successi che appaiono più importanti, quando si tenga conto degli ostacoli che si son dovuti, e quotidianamente si debbono, faticosamente superare. </p><p class="paragraph" data-counter="3" id="p-3">Perché il principio della libertà di emigrazione (affermato contro la prassi totalitaria che imprigionava il cittadino nel territorio dello Stato) abbia possibilità di concreta attuazione, è necessario che si aprano i paesi stranieri a ricevere l’emigrante e che, inoltre, questo ultimo ricevuto all’estero, vi trovi un minimo di disponibilità di lavoro effettivo e dignitoso, con una retribuzione adeguata e condizioni di vita almeno umane. Il lavoro richiede sempre, ed all’estero soprattutto, un duro impegno che l’italiano sa affrontare con una energia veramente straordinaria; ma esso deve pur consentire di vivere all’emigrante ed alla sua famiglia sia che essa lo segua, sia che resti in <span about="https://w3id.org/moro/enoam/data/121208/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ecco perché oggi non muovono più dall’<span about="https://w3id.org/moro/enoam/data/121208/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> le lunghe file degli emigranti disorganizzati che vanno lontano a tentare una grande avventura. L’epoca del grande slancio di colonizzazione è finita; le condizioni di vita nei paesi di immigrazione si sono fatte più dure per tutti e lasciano minore margine ai lavoratori stranieri; talvolta giusta, talvolta soltanto egoistica si eleva la difesa sindacale dei paesi di immigrazione e spesso si giunge alle leggi che proibiscono o limitano o comunque disciplinano l’afflusso di mano d’opera straniera. </p><p><strong>Lo Stato e gli emigranti</strong></p><p class="paragraph" data-counter="4" id="p-4">In passato gli emigranti andavano <em>naturalmente</em> e compito dello Stato era di intervenire per assisterli ed evitare le frodi ai loro danni. Oggi gli emigranti non partono se lo Stato non è presente per assicurare loro possibilità di successo e, mediante opportuni accordi, condizioni accettabili di vita e il sussidio, in ogni caso, di una doverosa assistenza. Ecco perché l’emigrazione procede più lenta che noi non vorremmo e qualche volta sfugge del tutto alla osservazione dell’opinione pubblica. Ma vi sono italiani che emigrano ed anzi la grande macchina si muove oggi più agile di ieri e consente di sperare in un progressivo incremento. </p><p class="paragraph" data-counter="5" id="p-5"><em>Quanti sono gli emigranti italiani nel 1948?</em> </p><p class="paragraph" data-counter="6" id="p-6">Oltre 200.000 italiani nell’anno scorso hanno lasciato il nostro territorio. Di essi una aliquota modesta è costituita da emigranti stagionali che ritornano in <span about="https://w3id.org/moro/enoam/data/121208/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dopo alcuni mesi di fruttuoso lavoro. </p><p class="paragraph" data-counter="7" id="p-7"><em>Quali sono gli sbocchi europei della nostra emigrazione?</em></p><p class="paragraph" data-counter="8" id="p-8">In <span about="https://w3id.org/moro/enoam/data/121208/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> vi è un piccolo numero di connazionali emigranti, per lo più temporaneamente, in quasi tutti i paesi. Ma ricevono la nostra emigrazione soprattutto la <span about="https://w3id.org/moro/enoam/data/121208/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/svizzera" typeof="deo:Reference">Svizzera</span>, la <span about="https://w3id.org/moro/enoam/data/121208/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/francia" typeof="deo:Reference">Francia</span> ed il <span about="https://w3id.org/moro/enoam/data/121208/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span>. Nella <span about="https://w3id.org/moro/enoam/data/121208/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/svizzera" typeof="deo:Reference">Svizzera</span> si tratta prevalentemente di emigrazione stagionale ma che tocca tutte, si può dire, le specialità di lavoro, in talune delle quali gli italiani hanno sostituito con soddisfazione alcune correnti emigratorie tradizionali di altri paesi europei, arrestate dalla guerra. Questi emigranti si reclutano prevalentemente in <span about="https://w3id.org/moro/enoam/data/121208/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/lombardia" typeof="deo:Reference">Lombardia</span> e <span about="https://w3id.org/moro/enoam/data/121208/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/veneto" typeof="deo:Reference">Veneto</span> e, per una certa parte, ritornano alle loro case, in zona di frontiera, al termine della giornata lavorativa. Le condizioni di questi lavoratori sono per lo più buone soprattutto nel settore industriale; essi sono molto apprezzati dai datori di lavoro svizzeri per la loro abilità, onestà e disciplina. Questa corrente emigratoria, per fortuna non si è contratta come si temeva, e costituisce oggi benché possa essere difficilmente sviluppata ulteriormente, uno sbocco notevole della nostra mano d’opera. Si noti che essa viene reclutata prevalentemente con contratto nominativo. </p><p class="paragraph" data-counter="9" id="p-9"><strong>Braccia italiane impiegate nei paesi europei</strong></p><p class="paragraph" data-counter="10" id="p-10">I nostri emigranti in <span about="https://w3id.org/moro/enoam/data/121208/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span> sono assunti limitatamente a lavoro di fondo nelle miniere, mentre in <span about="https://w3id.org/moro/enoam/data/121208/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/francia" typeof="deo:Reference">Francia</span> sono applicati, oltre che in questo campo, anche in altri settori, soprattutto in quello agricolo ed edilizio. In <span about="https://w3id.org/moro/enoam/data/121208/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span> sono ora circa 64.000 italiani, prevalentemente minatori, ma per il momento sono arrestate le partenze di ulteriori convogli. </p><p class="paragraph" data-counter="11" id="p-11">In <span about="https://w3id.org/moro/enoam/data/121208/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/francia" typeof="deo:Reference">Francia</span> vi sono ancora possibilità di assorbimento in vari settori, alle quali richieste si spera di soddisfare con procedura più rapida che per il passato, di recente concordata tra le delegazioni dei due paesi. In tal modo si dovrebbe, con un rimedio di fondo, ovviare anche al fenomeno, spiacevole e pericoloso, della emigrazione clandestina che si è sviluppata anche per insofferenza alle lungaggini burocratiche. Bisogna dire però che per intervento efficace delle nostre autorità, gli emigranti clandestini sono stati quasi sempre sistemati. Ma mi pare doveroso ammonire quanti sono tentati di ricorrervi sui gravi inconvenienti ai quali essa da luogo. </p><p class="paragraph" data-counter="12" id="p-12">Ora sono in corso scambi di vedute tra i due Governi, per risolvere alcuni problemi fondamentali degli emigranti, specie in ordine alle rimesse alle famiglie, e per incrementare, possibilmente, questa corrente di emigrazione nello spirito della cooperazione italo-francese. Ogni cura è stata data dal Governo per assicurare nei due paesi stranieri la ricostituzione del nucleo familiare, benché si sia gravemente ostacolati dalla mancanza degli alloggi. </p><p><em>E per i paesi transoceanici?</em> </p><p class="paragraph" data-counter="13" id="p-13">Questa, come ella sa, è una emigrazione tradizionale e molto importante per il nostro <span about="https://w3id.org/moro/enoam/data/121208/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. L’emigrazione per gli <span about="https://w3id.org/moro/enoam/data/121208/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> è disciplinata da una legge estremamente restrittiva, sicché compito del Governo italiano è di operare una rigorosa selezione tra i moltissimi aspiranti all’espatrio secondo una procedura, che, eliminando ogni arbitrio, si ispira a principi oggettivi fissati in via generale. Se le numerose proposte tendenti ad ottenere una più larga ammissione di italiani in quel <span about="https://w3id.org/moro/enoam/data/121208/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">paese</span> avessero buon successo, come noi speriamo, noi potremmo contribuire alla riunione di nuclei famigliari restati divisi, incrementando con ciò il vivo legame di esperienza e di cultura che unisce i due paesi. </p><p class="paragraph" data-counter="14" id="p-14">L’<span about="https://w3id.org/moro/enoam/data/121208/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/argentina" typeof="deo:Reference">Argentina</span> assorbe attualmente buona parte della nostra emigrazione transoceanica, o mediante chiamata individuale di parenti o amici (ed è la maggior parte) o mediante reclutamento numerico fatto in <span about="https://w3id.org/moro/enoam/data/121208/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> a cura del Ministero del Lavoro. È veramente confortante questo costante richiamo degli italiani da parte di parenti ed amici, lontani da anni, stabiliti saldamente in altro paese, e tuttavia non dimentichi della patria d’origine. Speriamo che questo flusso, nelle due correnti ora accennate, si sviluppi sempre più nello spirito di vicinanza, etnica e spirituale tra i due popoli, quale è stata solennemente riaffermata in occasione della gradita visita del Ministro degli Esteri argentino in <span about="https://w3id.org/moro/enoam/data/121208/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. </p><p><strong>In <span about="https://w3id.org/moro/enoam/data/121208/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/america" typeof="deo:Reference">America</span>, in <span about="https://w3id.org/moro/enoam/data/121208/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> e anche in <span about="https://w3id.org/moro/enoam/data/121208/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/australia" typeof="deo:Reference">Australia</span></strong></p><p class="paragraph" data-counter="15" id="p-15">Gli emigranti italiani sono presenti, si può dire, in maggiore o minor numero, ma sensibilmente in tutti i paesi americani in particolare in <span about="https://w3id.org/moro/enoam/data/121208/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/brasile" typeof="deo:Reference">Brasile</span> si attende la definizione della questione dello sblocco dei beni italiani, per avviare una corrente emigratoria che, date le possibilità di quel <span about="https://w3id.org/moro/enoam/data/121208/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/brasile" typeof="deo:Reference">paese</span> e le tradizioni dei rapporti con esso dovrebbe essere particolarmente importante. </p><p class="paragraph" data-counter="16" id="p-16">Alla deficienza dei mezzi di trasporto finora riscontrata si sta provvedendo sia nell’ambito della <span about="https://w3id.org/moro/enoam/data/121208/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/marina-mercantile-italiana" typeof="deo:Reference">Marina Mercantile italiana</span> sia in quello della <span about="https://w3id.org/moro/enoam/data/121208/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/organizzazione-per-la-cooperazione-economica-europea" typeof="deo:Reference">Cooperazione economica europea</span> secondo il Piano Marshall<sup><a href="#curatornote-1" id="curatornote-ref-1">[1]</a></sup>. </p><p class="paragraph" data-counter="17" id="p-17">Devo infine rilevare che l’emigrazione italiana ha cominciato a dirigersi in questi ultimi tempi verso l’<span about="https://w3id.org/moro/enoam/data/121208/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/australia" typeof="deo:Reference">Australia</span> e il <span about="https://w3id.org/moro/enoam/data/121208/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/canada" typeof="deo:Reference">Canadà</span>, nei quali paesi vi sono prospettive di sviluppo veramente interessanti e che il Governo italiano ha presenti con la più attenta cura. </p><p class="paragraph" data-counter="18" id="p-18">Anche in <span about="https://w3id.org/moro/enoam/data/121208/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> noi speriamo si possano aprire sbocchi alla emigrazione italiana sulla base di quella cooperazione europea che dovrebbe fare le sue prove anche nella razionale valorizzazione di quel <span about="https://w3id.org/moro/enoam/data/121208/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/africa" typeof="deo:Reference">continente</span>. Qualche cosa già si è fatto in questo senso, ma assai più lungo è il cammino che crediamo di dover percorrere. </p><p class="paragraph" data-counter="19" id="p-19"><strong>Emigrazione problema di politica internazionale</strong></p><p class="paragraph" data-counter="20" id="p-20"><em>Può dirci qualche cosa sulle competenze rispettive del Ministero degli Esteri e del Ministero del Lavoro in materia di emigrazione?</em></p><p class="paragraph" data-counter="21" id="p-21">La distribuzione dei compiti tra i nostri due Ministeri è fatta nel modo più naturale secondo la competenza propria di ciascuno di essi. Non vi è alcuna confusione nelle attribuzioni, né esse sono definite in base ad un criterio empirico. Bisogna considerare che il fenomeno migratorio è molto complesso ed esige vari ordini di interventi che possono esplicarsi più efficacemente, quando siano posti in essere dalla Amministrazione statale che ha competenza in quella materia. Per fare dell’emigrazione si richiede innanzitutto sensibilità di fronte ai problemi di politica internazionale che si debbono risolvere per dare accesso all’emigrante, come ho accennato prima, e assicurargli la protezione di cui ha bisogno. Ma occorre pure che vi sia capacità di risolvere i problemi della selezione, della preparazione professionale, del reclutamento, e dell’avviamento della mano d’opera. </p><p class="paragraph" data-counter="22" id="p-22">Ha la prima il Ministero degli Esteri ed esso soltanto; ha la seconda il Ministero del Lavoro che opera mediante la sua complessa organizzazione che mi pare difficilmente sostituibile da un diverso meccanismo. Credo che le due competenze fondamentali in tema di emigrazione si possano così indicare: preparazione degli sbocchi emigratori, negoziazioni degli accordi tendenti a dare garanzie all’emigrante, (sempre con la collaborazione tecnica del Ministero del Lavoro) protezione del connazionale all’estero; e poi reclutamento della mano di opera per i paesi stranieri sul piano generale di impiego del lavoro italiano. Sono fasi successive, anche se in parte interferenti. Ai primi compiti provvede il Ministero degli Esteri, ai secondi, quello del Lavoro. Personalmente ritengo che difficilmente un solo organismo potrebbe provvedere a tutto ciò con eguale efficacia. È perciò che sono scettico di fronte a talune soluzioni radicali proposte. </p><p class="paragraph" data-counter="23" id="p-23">Certamente diversità di compiti non vuole dire disorganicità degli interventi. Il fenomeno migratorio è unitario e tutti gli interventi perciò debbono essere tra loro coerenti. È necessaria perciò una collaborazione quotidiana tra i due Ministeri, oggi, posso dire con profonda soddisfazione, assolutamente cordiale e costruttiva. Ma c’è qualche cosa di più che fa sperare ora in una intesa più costante tra noi ed è la costituzione, ormai imminente, del <span about="https://w3id.org/moro/enoam/data/121208/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio Superiore dell’Emigrazione</span><sup><a href="#curatornote-2" id="curatornote-ref-2">[2]</a></sup>. </p><p class="paragraph" data-counter="24" id="p-24"><strong>Costituzione del <span about="https://w3id.org/moro/enoam/data/121208/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio Superiore dell’Emigrazione</span></strong></p><p class="paragraph" data-counter="25" id="p-25"><em>Può dirci qualche cosa sulla struttura e la competenza di questo organo?</em> </p><p class="paragraph" data-counter="26" id="p-26">Il <span about="https://w3id.org/moro/enoam/data/121208/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio Superiore dell’Emigrazione</span> raccoglierà in un agile organo di consultazione del governo funzionari particolarmente competenti delle varie Amministrazioni statali interessate, rappresentanti delle organizzazioni sindacali dei lavoratori e dei datori di lavoro, esponenti degli enti privati di assistenza agli emigranti, esperti vari, sul piano teorico e su quello pratico, dei problemi emigratori. Sarà un luogo di dibattiti appassionati e fecondi, dove avranno modo di farsi udire tutte le voci e di esprimersi tutte le richieste nell’intento di rafforzare il flusso emigratorio e di assicurare le migliori condizioni di vita all’emigrante. Il Consiglio funzionerà come organo consultivo delle Amministrazioni interessate e, nell’assolvimento dei suoi compiti, sarà anche uno strumento notevole di coordinazione tra tutti gli organismi comunque interessati all’emigrazione ed in particolare tra i nostri due Ministeri. Autonomia dunque di compiti ma costante legame per il miglior rendimento della nostra azione. Io ho fiducia che questo dibattito tecnico che si andrà sviluppando e che sarà la base di quello parlamentare sul piano politico, chiarirà le idee, ne mostrerà la realizzabilità, indicherà gli strumenti più idonei per sviluppare l’emigrazione. </p><p class="paragraph" data-counter="27" id="p-27"><em>Ella ha avuto modo di incontrare di recente nostri emigranti all’estero. Può darci qualche impressione?</em></p><p class="paragraph" data-counter="28" id="p-28">Ho visitato in questi ultimi mesi <span about="https://w3id.org/moro/enoam/data/121208/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/svizzera" typeof="deo:Reference">Svizzera</span> e <span about="https://w3id.org/moro/enoam/data/121208/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/francia" typeof="deo:Reference">Francia</span>, dove ho preso contatto con le autorità consolari e con gli stessi emigranti, che ho cercato di incontrare il più possibile nel luogo stesso di lavoro o negli alloggi e nelle mense dove si raccolgono nei momenti di riposo. Li ho trovati, seppure di qualche cosa, com’è naturale, scontenti, pieni di energia e di fiducia, pronti al lavoro, memori della patria, sensibili alle responsabilità che comporta il rappresentare all’estero, lavorando, il proprio <span about="https://w3id.org/moro/enoam/data/121208/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. </p><p class="paragraph" data-counter="29" id="p-29">E come si illuminavano di sorriso i volti al risuonare imprevisto della lingua italiana ed esprimevano gratitudine per il saluto dell’<span about="https://w3id.org/moro/enoam/data/121208/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, come per un grande dono. Sono cose che ricordo con commozione e restano tra le più vive ed umane del mio lavoro.</p><ol id="curatorNotes"><li about="https://w3id.org/moro/enoam/data/121208/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Piano Marshall (George C. Marshall, segretario di Stato nell’esecutivo guidato dal presidente Henry S. Truman) è il piano di finanziamento voluto dall’amministrazione statunitense per la ricostruzione delle economie europee in seguito alla seconda guerra mondiale. L’OECE è l’Organizzazione per la cooperazione economica europea, istituita il 16 aprile 1948 a Parigi.  <a href="#curatornote-ref-1">↑</a></li><li about="https://w3id.org/moro/enoam/data/121208/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’istituzione del Consiglio Superiore dell’Emigrazione era stata proposta con il disegno di legge del 30 marzo 1949 dal presidente del Consiglio Alcide De Gasperi, il ministro degli Esteri Carlo Sforza, il ministro del Tesoro Giuseppe Pella, il ministro del Lavoro e della previdenza sociale Amintore Fanfani. <a href="#curatornote-ref-2">↑</a></li></ol></body></html>