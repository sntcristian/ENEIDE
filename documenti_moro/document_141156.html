<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.156" name="dcterms.relation"/><meta content="10.48678/unibo/aldomoro1.4.1.156" name="dcterms.identifier"/><meta content="Moro, Aldo, [Brindisi in onore del ministro degli Esteri somalo Arteh Ghalib], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in onore del ministro degli Esteri somalo Arteh Ghalib]</title>
<div id="mentionMeta"><meta about="https://w3id.org/moro/enoam/data/umar-arteh-ghalib" typeof="foaf:Person"/><meta about="https://w3id.org/moro/enoam/data/umar-arteh-ghalib" content="Umar Arteh Ghalib" property="rdfs:label"/><meta about="https://w3id.org/moro/enoam/data/umar-arteh-ghalib" property="owl:sameAs" resource="http://www.wikidata.org/entity/Q346240"/><meta about="https://w3id.org/moro/enoam/data/umar-arteh-ghalib" content="Ghalib, Umar Arteh" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/somalia" typeof="dcterms:Location"/><meta about="https://w3id.org/moro/enoam/data/somalia" content="Somalia" property="rdfs:label"/><meta about="https://w3id.org/moro/enoam/data/somalia" property="owl:sameAs" resource="http://www.wikidata.org/entity/Q1045"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in onore del ministro degli Esteri somalo Arteh Ghalib]</h1><p class="paragraph" data-counter="1" id="p-1">In serata il ministro Moro ha offerto un pranzo in onore dell’<span about="https://w3id.org/moro/enoam/data/141156/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/umar-arteh-ghalib" typeof="deo:Reference">ospite</span><sup><a href="#curatornote-1" id="curatornote-ref-1">[1]</a></sup> a villa Madama.</p><p class="paragraph" data-counter="2" id="p-2">Nel corso di un brindisi Moro ha affermato che la visita del <span about="https://w3id.org/moro/enoam/data/141156/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/umar-arteh-ghalib" typeof="deo:Reference">ministro degli esteri somalo</span> offre l’opportunità di un nuovo approfondito scambio di vedute sui principali problemi internazionali e su questioni di comune interesse. Questa visita – ha aggiunto il ministro degli Esteri – costituisce la più significativa testimonianza della volontà del Governo italiano e di quello somalo di proseguire sulla via della più costruttiva cooperazione su un piano di uguaglianza e di mutuo rispetto. «L’amicizia fra i nostri due paesi – ha detto Moro – non potrà che uscire rafforzata da questo cordiale, sincero, confronto delle rispettive posizioni che d’altronde, ne sono certo, ci consentirà di riscontrare rilevanti punti di convergenza».</p><p class="paragraph" data-counter="3" id="p-3">Dopo aver affermato che la collaborazione tra l’<span about="https://w3id.org/moro/enoam/data/141156/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la <span about="https://w3id.org/moro/enoam/data/141156/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span> può essere considerata significativa, il ministro ha affermato che essa costituisce una indicazione di come possano positivamente evolvere i rapporti con uno stato, quale la giovane repubblica democratica somala, che ha dimostrato di volere avviare a soluzione in maniera originale, attraverso una rigorosa presa di coscienza delle sue responsabilità, ma contando anche sulle antiche amicizie, i problemi della vita economica, sociale e politica.</p><p class="paragraph" data-counter="4" id="p-4">L’on. Moro ha aggiunto che la politica del Governo Italiano verso la <span about="https://w3id.org/moro/enoam/data/141156/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span> è fondata sull’opportunità di favorire il raggiungimento di nuovi traguardi economici e sociali in un paese amico e che tale esigenza non è sentita soltanto dal Governo italiano ma anche dai nostri tecnici ed operatori economici nonché dalla industriosa collettività italiana che, consapevole e rispettosa della nuova realtà della <span about="https://w3id.org/moro/enoam/data/141156/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span>, pacificamente opera in armonia con la popolazione del paese che la ospita.</p><p class="paragraph" data-counter="5" id="p-5">«Mi sembra anche – ha detto ancora Moro – che questa sia l’occasione più opportuna per sottolineare da un lato i sentimenti di amicizia che animano l’<span about="https://w3id.org/moro/enoam/data/141156/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei confronti degli Stati africani e per ricordare il nostro fermo convincimento che occorre mantenere un rapporto paritario e costruttivo tra l’<span about="https://w3id.org/moro/enoam/data/141156/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> – ormai avviata verso la realizzazione di una più larga unità – e l’<span about="https://w3id.org/moro/enoam/data/141156/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> indipendente che, nonostante difficoltà e temporanee soste, acquista ogni giorno di più il senso di un comune destino dei propri popoli».</p><ol id="curatorNotes"><li about="https://w3id.org/moro/enoam/data/141156/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Umar Arteh Ghalib (1930-2020), preside di scuola, dal 1969 era ministro degli Esteri della Somalia. <a href="#curatornote-ref-1">↑</a></li></ol></body></html>