<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.247" name="dcterms.relation"/><meta content="10.48678/unibo/aldomoro1.4.2.247" name="dcterms.identifier"/><meta content="Moro, Aldo, [Discorso ai gruppi parlamentari della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.247." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso ai gruppi parlamentari della Dc]</title>
<div id="mentionMeta"><meta about="https://w3id.org/moro/enoam/data/oscar-luigi-scalfaro" typeof="foaf:Person"/><meta about="https://w3id.org/moro/enoam/data/oscar-luigi-scalfaro" content="Oscar Luigi Scalfaro" property="rdfs:label"/><meta about="https://w3id.org/moro/enoam/data/oscar-luigi-scalfaro" property="owl:sameAs" resource="http://www.wikidata.org/entity/Q1228"/><meta about="https://w3id.org/moro/enoam/data/oscar-luigi-scalfaro" content="oscar-luigi-scalfaro" property="wdt:P1986"/><meta about="https://w3id.org/moro/enoam/data/oscar-luigi-scalfaro" content="Scalfaro, Oscar Luigi" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/belgio" typeof="dcterms:Location"/><meta about="https://w3id.org/moro/enoam/data/belgio" content="Belgio" property="rdfs:label"/><meta about="https://w3id.org/moro/enoam/data/belgio" property="owl:sameAs" resource="http://www.wikidata.org/entity/Q31"/><meta about="https://w3id.org/moro/enoam/data/olanda" typeof="dcterms:Location"/><meta about="https://w3id.org/moro/enoam/data/olanda" content="Olanda" property="rdfs:label"/><meta about="https://w3id.org/moro/enoam/data/olanda" property="owl:sameAs" resource="http://www.wikidata.org/entity/Q102911"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/partito-socialista" typeof="foaf:Organization"/><meta about="https://w3id.org/moro/enoam/data/partito-socialista" content="Partito Socialista" property="rdfs:label"/><meta about="https://w3id.org/moro/enoam/data/mantova" typeof="dcterms:Location"/><meta about="https://w3id.org/moro/enoam/data/mantova" content="Mantova " property="rdfs:label"/><meta about="https://w3id.org/moro/enoam/data/mantova" property="owl:sameAs" resource="http://www.wikidata.org/entity/Q6247"/><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" content="http://www.wikidata.org/entity/Q817307" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/giovanni-galloni" typeof="foaf:Person"/><meta about="https://w3id.org/moro/enoam/data/giovanni-galloni" content="Giovanni Galloni" property="rdfs:label"/><meta about="https://w3id.org/moro/enoam/data/giovanni-galloni" property="owl:sameAs" resource="http://www.wikidata.org/entity/Q3767326"/><meta about="https://w3id.org/moro/enoam/data/giovanni-galloni" content="Galloni, Giovanni" property="skos:prefLabel"/><meta about="https://w3id.org/moro/enoam/data/partito-liberale" typeof="foaf:Organization"/><meta about="https://w3id.org/moro/enoam/data/partito-liberale" content="Partito Liberale" property="rdfs:label"/><meta about="https://w3id.org/moro/enoam/data/partito-comunista" typeof="foaf:Organization"/><meta about="https://w3id.org/moro/enoam/data/partito-comunista" content="Partito Comunista" property="rdfs:label"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De Gasperi, Alcide" property="skos:prefLabel"/><meta about="https://w3id.org/moro/enoam/data/carlo-donat-cattin" typeof="foaf:Person"/><meta about="https://w3id.org/moro/enoam/data/carlo-donat-cattin" content="Carlo Donat Cattin" property="rdfs:label"/><meta about="https://w3id.org/moro/enoam/data/carlo-donat-cattin" property="owl:sameAs" resource="http://www.wikidata.org/entity/Q3659287"/><meta about="https://w3id.org/moro/enoam/data/carlo-donat-cattin" content="carlo-donat-cattin" property="wdt:P1986"/><meta about="https://w3id.org/moro/enoam/data/carlo-donat-cattin" content="Donat Cattin, Carlo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1> [Discorso ai gruppi parlamentari della Dc]</h1><p class="paragraph" data-counter="1" id="p-1">Cari
      colleghi ed amici, io mi sento gravato da una grande responsabilità
      perché ho colto da tante parti una sollecitazione ad intervenire nel
      corso di questo dibattito; l’ho colta in particolare nelle parole,
      come sempre affettuose, dell’on. <span about="https://w3id.org/moro/enoam/data/142247/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/oscar-luigi-scalfaro" typeof="deo:Reference">Scalfaro</span><sup><a href="#curatornote-1" id="curatornote-ref-1">[1]</a></sup>, e mi
      è sembrato così che parecchi amici pensassero, a torto, che io
      abbia la chiave per il superamento delle nostre comuni difficoltà. Io
      ho una certa esperienza, ho vissuto alcuni anni intensi in diverse
      esperienze della <span about="https://w3id.org/moro/enoam/data/142247/v1/mention-79" class="mention organization" id="mention-79" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e sono lieto sempre di mettere a
      disposizione il frutto di questa vita spesa al servizio del Partito, ma
      credo che davvero nessuna persona possa da sola vincere l’ostacolo
      che è dinanzi a noi; dobbiamo vincerlo insieme, nella nostra
      concordia, nella nostra solidarietà, nella nostra consapevolezza.</p><p class="paragraph" data-counter="2" id="p-2">E
      quindi devo dire che non è stato un gioco di parole quel che io ho
      detto ieri all’on. <span about="https://w3id.org/moro/enoam/data/142247/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/oscar-luigi-scalfaro" typeof="deo:Reference">Scalfaro</span>, che desideravo ascoltare, desideravo
      essere illuminato; era la sincera manifestazione di una volontà di
      dialogo tra voi, nel corso del quale effettivamente ho potuto saggiare la
      validità di alcuni miei convincimenti, alla luce delle osservazioni
      che in un senso o nell’altro sono state avanzate da questa
      assemblea altamente responsabile.</p><p class="paragraph" data-counter="3" id="p-3">Consentitemi di dire non per
      convenzione, ma con assoluta sincerità che questa è stata una
      bellissima assemblea, ricca di interventi, seri, solidi, responsabili pur
      nella loro diversità, come è naturale che sia. Dicevo
      poc’anzi all’on. <span about="https://w3id.org/moro/enoam/data/142247/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span><sup><a href="#curatornote-2" id="curatornote-ref-2">[2]</a></sup>, non mi sento certamente di avere
      trovato naturale un incontro di tutti i parlamentari, soprattutto in una
      crisi come questa, avendo piena fiducia nella <span about="https://w3id.org/moro/enoam/data/142247/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e piena
      fiducia nella verità. Perché le cose che certamente non sono
      utili sono le cose che si nascondono, le cose che si riducono a
      serpeggianti mormorazioni. Mentre non sono mai cattive le cose che vengono
      dette con sincerità, nelle sedi proprie, nell’ambito di un
      dibattito democratico, responsabile come è quello che stiamo facendo.
    </p><p class="paragraph" data-counter="4" id="p-4">Quindi credo che le cose dette, quelle che saranno dette
      successivamente, siano un contributo importante al superamento della
      crisi. </p><p class="paragraph" data-counter="5" id="p-5">Sono state dette cose che mi pare non si possano in nessun
      modo ricondurre ad una meschina ragione di interessi, ma cose comunque
      formulate, che si riportano agli ideali, a quei modi di vita, a quelle
      ragioni d’essere che sono proprie della <span about="https://w3id.org/moro/enoam/data/142247/v1/mention-81" class="mention organization" id="mention-81" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="6" id="p-6">Tutti
      abbiamo compiuto il proprio dovere, da ogni singolo parlamentare alla
      delegazione incaricata di condurre le trattative per il nuovo governo.
      Possiamo dire, quindi, che abbiamo cercato seriamente e lentamente la
      verità, la verità diciamo nel senso politico, cioè la
      chiave di risoluzione delle difficoltà politiche nel corso di queste
      settimane. Non dico a caso «lentamente»; mi rendo conto che
      c’è una certa punta polemica, anche se mi sembra attenuata nel
      corso di questa crisi, nei confronti di questa procedura così
      articolata che noi abbiamo adoperato e che ci ha portato a riflettere,
      scambiarci idee, riunirci in Direzione, sentire i direttivi dei Gruppi e
      poi ritrovarci ancora. </p><p class="paragraph" data-counter="7" id="p-7">È una procedura un po’ lenta di
      fronte a certo rapido procedere di alcune democrazie occidentali; vorrei
      dire non di tutte, perché si parla dell’<span about="https://w3id.org/moro/enoam/data/142247/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> come un caso a
      sé, ma l’<span about="https://w3id.org/moro/enoam/data/142247/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/olanda" typeof="deo:Reference">Olanda</span> ha impiegato circa nove mesi per risolvere la
      sua crisi; è vero che ha un primato di una ventina di partiti, al
      quale noi non siamo ancora giunti e speriamo di non giungere; anche il
      <span about="https://w3id.org/moro/enoam/data/142247/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span> ha conosciuto crisi di mesi, non di settimane. </p><p class="paragraph" data-counter="8" id="p-8">Ma, a parte
      questo, voglio dire che la mancanza di una vera polemica intorno al
      moderato snodarsi della crisi si deve alla consapevolezza che le forze
      politiche e l’opinione pubblica hanno della difficoltà della
      situazione, della importanza nuova e decisiva di quesiti che ci sono
      proposti, del carattere altamente responsabile delle decisioni che noi
      dobbiamo prendere. </p><p class="paragraph" data-counter="9" id="p-9">Ora, di fronte a questo, certo, si possono
      concepire degli ultimatum, di qualsiasi natura, taluni possono essere
      dolci nell’aspetto, altri più duri; ma ultimatum di qualsiasi
      genere che effetto avrebbero di fronte ad una maturazione che tende a
      cercare la via di uno sbocco positivo? Avrebbe, un qualsiasi ultimatum il
      significato di una stretta che rischierebbe di fare precipitare le cose
      verso una conclusione negativa. </p><p class="paragraph" data-counter="10" id="p-10">Non abbiamo perso tempo, né
      abbiamo giocato con nessuno. Abbiamo cercato di riflettere seriamente nel
      corso di queste settimane sulle cose che erano dinanzi a noi; e che questa
      lunghezza della nostra meditazione non sia stata inutile è
      dimostrato, io credo, anche da questa assemblea di oggi, la quale ha
      registrato, come era naturale che registrasse, delle posizioni vigorose,
      vivacemente polemiche; ma ha registrato anche una serie di indicazioni
      positive, di intenzioni costruttive, ha dato il senso di una accresciuta
      consapevolezza della responsabilità che ricade sulla Democrazia
      Cristiana; e questo si deve al vostro senso di responsabilità, ma si
      deve anche al modo, al ritmo con cui le cose sono state condotte; ne
      chiediamo scusa al Paese, ma speriamo di potere dimostrare che questo
      ritmo non è stato inutile e che, in definitiva, ne viene un vantaggio
      in termini di costruttività nella nostra vita politica. </p><p class="paragraph" data-counter="11" id="p-11">Perché
      siamo dinanzi a questi interrogativi che qualche volta io ho definito
      angosciosi, come è stato rilevato ieri in un articolo di linguistica
      politica del «Corriere della Sera»: mi riconosce una certa
      sobrietà, però mi addebita di aver detto una volta
      «angosciosi» perché, effettivamente, si tratta di
      interrogativi angosciosi, si tratta di alcuni fra gli interrogativi
      più gravi, più ricchi di futuro, in senso che noi cerchiamo
      faticosamente di stabilire, di quanti non ce ne siano stati proposti nel
      corso della nostra storia trentennale. </p><p class="paragraph" data-counter="12" id="p-12">Si può dire che, dal
      momento nel quale si è determinata l’esclusione del <span about="https://w3id.org/moro/enoam/data/142247/v1/mention-165" class="mention organization" id="mention-165" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito
      Comunista</span> dall’area del governo<sup><a href="#curatornote-3" id="curatornote-ref-3">[3]</a></sup>, abbiamo avuto momenti difficili,
      abbiamo avuto delle svolte: soprattutto ad un momento, quello del
      centro-sinistra, abbiamo sentito che cominciava qualcosa di profondamente
      nuovo, ma non abbiamo mai, fino ad oggi, sentito che eravamo di fronte ad
      alcuni grandi interrogativi che si proponevano dinanzi a noi e ai quali si
      deve rispondere con un profondo esame di coscienza.</p><p class="paragraph" data-counter="13" id="p-13">Siamo di fronte
      ad una situazione difficile, una situazione nuova, inconsueta, di fronte
      alla quale gli strumenti adoperati in passato per risolvere quelle crisi
      che spesso ci lasciavano tanti margini, non servono più. È
      necessario adoperare qualche altra cosa, guardare le cose con grande
      impegno, con grande coraggio, con grande senso di responsabilità, ma
      con grande fiducia nella <span about="https://w3id.org/moro/enoam/data/142247/v1/mention-82" class="mention organization" id="mention-82" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="14" id="p-14">Queste cose nuove ed
      inconsuete nascono dalle elezioni, ma hanno una loro origine un po’
      più lontana, perché già prima delle elezioni vi è
      stato il risultato del referendum, che ha certamente sconvolto la
      geografia politica italiana.</p><p class="paragraph" data-counter="15" id="p-15">Prima delle elezioni, vi sono state
      quelle regionali, che hanno registrato un forte mutamento di opinioni
      politiche.</p><p class="paragraph" data-counter="16" id="p-16">Prima delle elezioni, vi è stata quella
      dichiarazione che ha pesato e pesa tuttora nella realtà italiana, con
      la quale, senza successivi ritorni e pentimenti, il <span about="https://w3id.org/moro/enoam/data/142247/v1/mention-78" class="mention organization" id="mention-78" property="dcterms:references" resource="https://w3id.org/moro/enoam/data/partito-socialista" typeof="deo:Reference">Partito Socialista</span> ha
      dichiarato chiusa la esperienza di centro-sinistra. </p><p class="paragraph" data-counter="17" id="p-17">Prima delle
      elezioni, abbiamo visto rattrappirsi la antica maggioranza di
      centro-sinistra in un governo a due, che faceva fatica a vivere in
      considerazione della quotidiana contestazione dei partiti non presenti, il
      che induce a comprendere quale sforzo di abilità, di pazienza, di
      serenità che ha dovuto compiere il Presidente <span about="https://w3id.org/moro/enoam/data/142247/v1/mention-75" class="mention person" id="mention-75" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-4" id="curatornote-ref-4">[4]</a></sup> per gestire
      un governo di soli democristiani con le astensioni degli altri partiti.
      Già prima di allora abbiamo avuto un governo monocolore con la
      semplice astensione socialista ed infine siamo scivolati nelle elezioni.
    </p><p class="paragraph" data-counter="18" id="p-18">Quindi, qualche cosa, da anni, è guasto, è arrugginito nel
      normale meccanismo della vita politica italiana. E di fronte a questo
      logoramento, propiziato da una stampa pressoché unanime nel denigrare
      e nel dichiarare decaduta dal trono ed anche dalla sua semplice condizione
      civile, la <span about="https://w3id.org/moro/enoam/data/142247/v1/mention-83" class="mention organization" id="mention-83" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, alla luce di questa esperienza, si
      può ritenere che il risultato elettorale del 20 giugno, pur creatore
      delle novità, delle difficoltà di fronte alle quali ci troviamo,
      sia stato una risposta sostanzialmente positiva del Paese, il quale, a
      dispetto di questa polemica interessata alla distruzione della Democrazia
      Cristiana, ha tuttavia risposto confermandoci nel ruolo di primo partito
      italiano con un soprassalto di consapevolezza che fa certamente onore a
      questa opinione pubblica italiana, che si sa ritrovare nei grandi momenti
      e si è ritrovata in questi trent’anni sempre, e naturalmente
      più meritoriamente in un momento come quello, intorno alla Democrazia
      Cristiana, che ha consacrato e riconsacrato come il più grande
      partito italiano. </p><p class="paragraph" data-counter="19" id="p-19">Quindi noi abbiamo avuto una vittoria, ma non
      siamo stati i soli; anche altri hanno avuto una vittoria. Siamo in due
      vincitori e due vincitori in una battaglia creano certamente dei problemi.
    </p><p class="paragraph" data-counter="20" id="p-20">Se avessimo dovuto guardare alla situazione così come si
      presentava, la <span about="https://w3id.org/moro/enoam/data/142247/v1/mention-84" class="mention organization" id="mention-84" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> riconfermata nella sua forza e nel suo
      ruolo, ma una <span about="https://w3id.org/moro/enoam/data/142247/v1/mention-85" class="mention organization" id="mention-85" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non più in condizioni di aggregare
      una maggioranza politica intorno a sé, in senso tradizionale e, a
      fronte di questo, una nuova grande potenza che si era avvicinata in modo
      sensibile alla forza della <span about="https://w3id.org/moro/enoam/data/142247/v1/mention-86" class="mention organization" id="mention-86" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, credo che la risposta
      nell’ambito di una rigorosa logica costituzionale, la risposta da
      dare alla evidente incompatibilità dei due vincitori delle elezioni
      (in misura diversa, ma due vincitori) e al ritiro, alla riserva delle
      altre forze politiche, avrebbe dovuto essere lo scioglimento delle Camere
      e la indizione di nuove elezioni, per la ricerca di omogeneità che in
      tali circostanze apparivano impossibili.</p><p class="paragraph" data-counter="21" id="p-21">Lo sviluppo degli eventi ha
      dimostrato che non soltanto le «omogeneità» erano
      impossibili in quel momento, nel fuoco della polemica elettorale, ma hanno
      continuato a renderle impossibili anche oggi, a distanza di tempo e anche
      al di là del comprensibile risentimento di forze idealmente e
      politicamente importanti, che la situazione delle cose, che una spinta
      alla polarizzazione aveva in qualche modo sacrificato. </p><p class="paragraph" data-counter="22" id="p-22">Questa era
      la situazione cui avremmo dovuto rispondere, secondo una logica ristretta,
      con le nuove elezioni. Non l’abbiamo fatto, non abbiamo tentato di
      farlo credo, concordemente, per rispetto del Paese con i suoi problemi
      accresciuti di importanza e di gravità, non l’abbiamo fatto
      per il timore di una ulteriore polarizzazione tra le forze estreme.
      Abbiamo invece cercato una soluzione positiva nel limite ristretto che la
      situazione ci aveva lasciato.</p><p class="paragraph" data-counter="23" id="p-23">Non abbiamo volute queste elezioni,
      perché esse in definitiva avrebbero determinato un accentuato,
      massiccio, reciproco condizionamento dei due grandi partiti; e non
      soltanto noi avremmo esaurito sempre di più forze che tutti
      conveniamo essere vitali nel nostro sistema; avremmo creato, consolidato,
      una situazione di massiccio condizionamento reciproco, cioè di
      possibile paralisi reciproca dall’uno all’altro dei due
      grandi schieramenti. </p><p class="paragraph" data-counter="24" id="p-24">Questa che è, se ci si pone in termini
      non costruttivi, la caratteristica della situazione di oggi, sarebbe
      diventata ancora maggiore se avessimo obbedito alla sollecitazione di una
      rapida rettifica di una situazione che non ci andava, malgrado tutto,
      bene. </p><p class="paragraph" data-counter="25" id="p-25">Credo di aver detto io, per la prima volta, parlando a
      <span about="https://w3id.org/moro/enoam/data/142247/v1/mention-104" class="mention place" id="mention-104" property="dcterms:references" resource="https://w3id.org/moro/enoam/data/mantova" typeof="deo:Reference">Mantova </span>– e non me ne pento perché credo che, quando si dice
      la verità, non bisogna dolersi di averla detta, la verità è
      sempre illuminante, ci aiuta ad essere coraggiosi – che noi siamo
      in condizioni di paralizzare in qualche modo il <span about="https://w3id.org/moro/enoam/data/142247/v1/mention-147" class="mention organization" id="mention-147" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>, il
      <span about="https://w3id.org/moro/enoam/data/142247/v1/mention-148" class="mention organization" id="mention-148" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> è in grado, a sua volta, di paralizzare in qualche
      misura la <span about="https://w3id.org/moro/enoam/data/142247/v1/mention-87" class="mention organization" id="mention-87" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="26" id="p-26">Questo è stato poi ripreso da
      parte comunista; questo riflette la verità delle cose. Ma in che
      senso deve essere inteso? Deve essere inteso nel senso che noi dobbiamo,
      con un atto di coraggio, sfuggire alla logica di un condizionamento
      opprimente e paralizzante, per fare, come abbiamo cercato di fare, qualche
      cosa di costruttivo, restando nello sfondo quel ricorso elettorale, che
      non abbiamo voluto fare allora, e che non abbiamo concordemente in mente
      in questo momento, mentre ci si pone il problema di non essere
      massicciamente condizionati, ma trovare anche, in accordo con le altre
      forze politiche, un’area di concordia, un’area di intesa
      tale da consentire di gestire il Paese in un momento come questo
      finché durano le condizioni difficili nelle quali la storia di questi
      anni ci ha portato. </p><p class="paragraph" data-counter="27" id="p-27">C’è stata qualche volta, e continua
      un po’ ad esserci, una specie di polemica specifica contro la
      <span about="https://w3id.org/moro/enoam/data/142247/v1/mention-88" class="mention organization" id="mention-88" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quasi che su di essa ricadesse la
      responsabilità di questo stato di cose, di questa impossibilità
      di riproporre lo schema classico del rapporto maggioranza-minoranza;
      c’è stata, soprattutto, una fase di fastidio, sulla scia
      dell’abitudine di addebitare tutti i mali alla Democrazia
      Cristiana, da qualsiasi parte, una dimenticanza delle reali condizioni del
      Paese e dello schieramento politico. </p><p class="paragraph" data-counter="28" id="p-28">Ebbene, di fronte a questo,
      noi, cari amici, che parliamo con i nostri elettori – e so che voi
      parlate intensamente, utilmente con gli elettori, tanta parte del dialogo
      della <span about="https://w3id.org/moro/enoam/data/142247/v1/mention-89" class="mention organization" id="mention-89" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> con il Paese passa attraverso voi –,
      certo dovete pacatamente ricordare, senza inutili polemiche, che la
      decisione di isolarsi fra <span about="https://w3id.org/moro/enoam/data/142247/v1/mention-90" class="mention organization" id="mention-90" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/142247/v1/mention-149" class="mention organization" id="mention-149" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> è
      una decisione di importanti partiti storici i quali hanno ritenuto che, in
      quel momento, non fosse possibile costituire una maggioranza nel senso
      tradizionale. </p><p class="paragraph" data-counter="29" id="p-29">E questo io credo che debba essere oggetto di
      rispetto da parte nostra; l’ho detto più volte e lo ridico,
      perché credo che non sia giusto e non sia utile di dare un cattivo
      significato polemico, significato di una ritorsione, al fatto che siamo
      rimasti in certo modo soli. È inutile fare una ritorsione polemica.
      Possiamo anche renderci conto delle ragioni: ecco la necessità ogni
      tanto di guardare più a fondo nelle cose, di guardare sempre
      realisticamente quello che è, ma qualche volta gettare
      l’occhio più al fondo, e rispettare le altre forze e capire
      perché, pur creandoci tanti problemi e credo creandone anche al
      Paese, queste forze abbiano assunto questa posizione.</p><p class="paragraph" data-counter="30" id="p-30">Queste forze
      hanno visto emergere un altro polo di presenza nella vita politica, di
      segno diverso, di fronte al quale hanno alcuni elementi in comune, una
      certa tradizione laica, senso di novità, desiderio di immaginare, di
      sperimentare qualche cosa di nuovo in una esperienza che corre da tempo su
      alcuni binari, anche se ciò non è stato certamente di danno al
      Paese. Ecco, noi dobbiamo rispettare queste cose, le dobbiamo capire, ma
      le dobbiamo anche ricordare a coloro i quali sono troppo frettolosi
      nell’attribuire ogni responsabilità alla <span about="https://w3id.org/moro/enoam/data/142247/v1/mention-91" class="mention organization" id="mention-91" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.
    </p><p class="paragraph" data-counter="31" id="p-31">Ci siamo dunque trovati relativamente isolati; dico relativamente
      perché non solo non abbiamo un fronte di partiti ostili contro di
      noi, ma, fatto davvero nuovo, tra questi partiti non ostili
      c’è anche il <span about="https://w3id.org/moro/enoam/data/142247/v1/mention-150" class="mention organization" id="mention-150" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>. </p><p class="paragraph" data-counter="32" id="p-32">Perciò noi abbiamo
      di fronte uno schieramento politico nel quale i partiti – da quelli
      della nostra antica tradizione comune di governo fino al <span about="https://w3id.org/moro/enoam/data/142247/v1/mention-151" class="mention organization" id="mention-151" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>
      – sono in atteggiamento non ostile nei confronti della Democrazia
      Cristiana. Parlo quindi di una <span about="https://w3id.org/moro/enoam/data/142247/v1/mention-92" class="mention organization" id="mention-92" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> soltanto relativamente
      isolata e concordo con gli amici, <span about="https://w3id.org/moro/enoam/data/142247/v1/mention-105" class="mention person" id="mention-105" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Zaccagnini</span><sup><a href="#curatornote-5" id="curatornote-ref-5">[5]</a></sup>, <span about="https://w3id.org/moro/enoam/data/142247/v1/mention-107" class="mention person" id="mention-107" property="dcterms:references" resource="https://w3id.org/moro/enoam/data/giovanni-galloni" typeof="deo:Reference">Galloni</span><sup><a href="#curatornote-6" id="curatornote-ref-6">[6]</a></sup>, che hanno
      rilevato come in questi mesi si sia potuto riaprire un po’ il
      discorso, disgelare un po’ le relazioni con quei partiti, ed è
      stata cosa ottima e credo da accreditare agli uomini che hanno così
      validamente contribuito, come appunto <span about="https://w3id.org/moro/enoam/data/142247/v1/mention-108" class="mention person" id="mention-108" property="dcterms:references" resource="https://w3id.org/moro/enoam/data/giovanni-galloni" typeof="deo:Reference">Galloni</span> ha fatto, a portare innanzi
      questo dialogo includendo il piccolo ma importante <span about="https://w3id.org/moro/enoam/data/142247/v1/mention-111" class="mention organization" id="mention-111" property="dcterms:references" resource="https://w3id.org/moro/enoam/data/partito-liberale" typeof="deo:Reference">Partito Liberale</span>,
      giunto così un po’ tardi, in verità, alla
      solidarietà democratica, giunto in momenti di emergenza, mentre
      forse, se ci fosse arrivato prima, le cose forse sarebbero state migliori.
    </p><p class="paragraph" data-counter="33" id="p-33">Non abbiamo perduto in senso proprio l’egemonia, ma certamente
      la nostra egemonia è attenuata. </p><p class="paragraph" data-counter="34" id="p-34">Ecco, allora, avendo rifiutato
      questa soluzione drastica, questa soluzione d’impeto, siamo
      diventati non omogenei, siamo non omogeneizzabili, e dobbiamo perciò
      ritornare alla fonte del potere. Abbiamo cercato dei rimedi, misurati,
      degli accomodamenti, non cattivi, che non si sono dimostrati cattivi nella
      loro attuazione, anche se all’inizio sono stati guardati, e non
      poteva accadere che non fossero guardati con delle precauzioni e delle
      preoccupazioni. </p><p class="paragraph" data-counter="35" id="p-35">Abbiamo operato, si è detto, nel quadro del
      confronto. Certamente questa espressione meriterebbe di essere
      approfondita nel suo significato; certo essa, per essere una linea
      politica nuova, di anni nuovi, in confronto del passato deve contenere
      qualche cosa che si ricollega a quel tanto di novità problematica,
      discutibile quanto si voglia, ma a quel tanto di problematicità che
      è nel <span about="https://w3id.org/moro/enoam/data/142247/v1/mention-152" class="mention organization" id="mention-152" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> e nel rapporto fra <span about="https://w3id.org/moro/enoam/data/142247/v1/mention-153" class="mention organization" id="mention-153" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> e gli
      altri partiti. E quindi abbiamo cercato di adattare e di approfondire
      questa linea di contatto reciprocamente istruttivo, sulla base non di un
      urto polemico quotidiano, com’era nella tradizione, a suo tempo
      naturalmente comprensibile, ma sulla base di un certo spirito costruttivo
      per ricercare se tra queste forze, in particolare tra queste due forze
      antitetiche, alternative, della tradizione italiana, vi potesse essere
      qualche punto di convergenza, per lo meno su alcune cose,
      l’interesse a capirsi reciprocamente intorno ai modi di soluzione
      di alcuni problemi del Paese. </p><p class="paragraph" data-counter="36" id="p-36">Ed è in questo quadro di un
      confronto così inteso che abbiamo potuto inserire – ripeto,
      con qualche iniziale disagio, ma poi con un riconoscimento positivo, sia
      per le realizzazioni, sia per lo stesso modo di essere della formula
      – la non sfiducia, una sorta di accostamento obiettivo di
      atteggiamenti non negativi dei partiti. Questo atteggiamento dei partiti
      includeva anche il <span about="https://w3id.org/moro/enoam/data/142247/v1/mention-154" class="mention organization" id="mention-154" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>, ed era una novità; non è
      che noi, cari amici, non ce ne siamo accorti: ce ne siamo accorti. Persone
      della vostra acutezza hanno certamente colto questo elemento di
      novità; avete avuto presente il contesto storico, il fatto
      elettorale, gli anni che stavano dietro di noi, avete guardato, abbiamo
      guardato al domani e abbiamo ritenuto che questo allineamento in forma di
      obiettivo e non negoziato contributo del <span about="https://w3id.org/moro/enoam/data/142247/v1/mention-155" class="mention organization" id="mention-155" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>, in forma di
      astensione, potesse essere accettato. </p><p class="paragraph" data-counter="37" id="p-37">Abbiamo avuto alcune
      decisioni in materia istituzionale, anch’esse motivo di turbamento,
      ma poi comprese nel loro significato; e poi abbiamo avuto, ad un certo
      momento, un accordo sul programma, e tutto nella logica di quel non
      rompere tutto, come si poteva essere tentati a fare, non rompere tutto per
      la difficoltà di immaginare che cosa sarebbe sopravvissuto a questa
      generale rottura, e quindi abbiamo cercato ad un certo momento, anche qui
      con molte comuni trepidazioni, di dare un contenuto più positivo,
      cioè di sostituire, al non opporsi al programma, un qualche accordo
      parziale – abbiamo detto – su alcuni punti particolari,
      sulle cose da fare, per un certo tempo. </p><p class="paragraph" data-counter="38" id="p-38">Abbiamo detto che questa
      operazione non comportava la formazione di una maggioranza politica (in
      verità questo non è stato nemmeno sostenuto da altre parti),
      abbiamo detto che si trattava però di un fatto che aveva un suo
      significato politico. Cioè, abbiamo arricchito ancora il quadro di
      questo confronto ravvicinato, obbedendo alle esigenze del Paese,
      perché una volta dato che non si vuol rompere, perché si ha
      paura delle conseguenze per il Paese, si è naturalmente cercato, con
      ogni cautela, con ogni rispetto per la identità e la sensibilità
      della <span about="https://w3id.org/moro/enoam/data/142247/v1/mention-93" class="mention organization" id="mention-93" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, di fare qualche cosa di positivo, di
      programmare – ecco il senso dell’accordo di programma
      – un po’ quell’azione di governo che altrimenti il
      Presidente del Consiglio doveva faticosamente improvvisare di giorno in
      giorno, cercando poi di renderla accettabile per le Camere.</p><p class="paragraph" data-counter="39" id="p-39">C’è
      una polemica, che io credo francamente ingiusta, intorno al modo come noi
      abbiamo gestito questo programma; non che esso abbia avuto grandi
      attuazioni, perché non ne ha avuto il tempo; ma respingo fermamente
      l’idea che vi sia stata una volontà della <span about="https://w3id.org/moro/enoam/data/142247/v1/mention-94" class="mention organization" id="mention-94" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>
      di bloccare l’attuazione del programma. Potremmo dire che in alcuni
      casi il blocco è venuto da altre parti e da parte nostra credo che
      abbiamo veramente giocato tutte le carte su questo terreno e abbiamo
      persuaso il Partito. </p><p class="paragraph" data-counter="40" id="p-40">Desidero sottolineare anche come la DC abbia
      compreso e fatto diventare suo patrimonio l’accordo di programma
      arricchito da una intesa di politica estera. </p><p class="paragraph" data-counter="41" id="p-41"> Io non voglio entrare
      nella storia di questa crisi perché non mi piace fare il processo
      agli altri partiti; è vero che c’è stato del nervosismo
      di base nel <span about="https://w3id.org/moro/enoam/data/142247/v1/mention-156" class="mention organization" id="mention-156" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>, che vi è stata una decisione che a noi
      è parsa per lo meno affrettata, e devo dire che non è che vi
      fosse un impegno di durata dell’accordo a sei. Questo impegno
      preciso non c’era: c’era l’accettazione
      dell’accordo come tale, ma noi abbiamo creduto che esso potesse
      andare avanti ancora qualche tempo. C’è stata qualche cosa,
      forse l’aggravarsi della situazione, forse l’inquietudine
      della base sindacale, che ha portato a questa decisione avvenuta al di
      fuori di noi. </p><p class="paragraph" data-counter="42" id="p-42">Ecco, questa è la storia che sta dietro le
      nostre spalle, e adesso si tratta di vedere che cosa si deve fare di
      fronte a questa crisi che è scoppiata coinvolgendo prima alcuni dei
      partiti intermedi e poi alla fine, con valore determinante, il <span about="https://w3id.org/moro/enoam/data/142247/v1/mention-166" class="mention organization" id="mention-166" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito
      Comunista</span>. Ed è qui naturalmente il nucleo centrale delle nostre
      riflessioni, dei nostri consensi, dei nostri dissensi, ma soprattutto
      vorrei dire delle nostre comuni preoccupazioni. Cioè, dobbiamo
      domandarci: è possibile andare avanti, è sperabile di potere
      andare avanti, nella soluzione della crisi, camminando in modo lineare
      nell’ambito di una direttiva che è stata tracciata, che ha
      avuto già alcuni tempi di svolgimento, ma che è rimasta nel suo
      significato complessivo? </p><p class="paragraph" data-counter="43" id="p-43">Che cosa dobbiamo fare? Abbiamo delle
      difficoltà, ci si aggira, ci si vuol mettere a tacere, ci si vuole
      chiamare in campo aperto? Dobbiamo fare qualche cosa? E nel fare qualche
      cosa rischiamo di cambiare la nostra linea e quindi di menomare la
      <span about="https://w3id.org/moro/enoam/data/142247/v1/mention-95" class="mention organization" id="mention-95" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, l’identità della <span about="https://w3id.org/moro/enoam/data/142247/v1/mention-96" class="mention organization" id="mention-96" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed
      il suo dialogo aperto e costruttivo con l’opinione pubblica? </p><p class="paragraph" data-counter="44" id="p-44">Questo
      è il nostro quesito. Che cosa possiamo fare per non rompere, per non
      distruggere, per non far nulla di catastrofico, ma anche senza guastare
      delle cose che sono essenziali per noi, che sono ragioni di vita per la
      <span about="https://w3id.org/moro/enoam/data/142247/v1/mention-97" class="mention organization" id="mention-97" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>? </p><p class="paragraph" data-counter="45" id="p-45">Questo è il nostro punto; e qui vorrei
      ricordare il momento – e lo dico non avendo in mente nessun
      contenuto, come io cercherò di dire, ma avendo sempre in mente questa
      storia della <span about="https://w3id.org/moro/enoam/data/142247/v1/mention-98" class="mention organization" id="mention-98" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, questi trent’anni che hanno
      visto tante svolte, se volete svolte piccole a fronte dei problemi ben
      più impegnativi che stanno oggi dinanzi a noi – ma in che cosa
      è la garanzia reale del nostro più che trentennale predominio
      nella vita politica italiana? Nella nostra opposizione al comunismo?
      Certamente abbiamo vissuto, ci siamo fatti forti, siamo restati forti come
      garanzia di alternatività di fronte al <span about="https://w3id.org/moro/enoam/data/142247/v1/mention-157" class="mention organization" id="mention-157" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>. Ma, pur con
      questo sfondo, ci siamo trovati dinanzi una infinità di problemi, di
      esigenze di carattere sociale, di carattere civile, di carattere umano e
      di carattere politico: ci siamo trovati tante volte di fronte a delle
      scelte di forze politiche, dalla scelta centrista fino alla scelta di
      centro-sinistra – e io naturalmente mi guardo bene dal parificare
      in qualche modo l’attuale congiuntura a queste altre –, ma
      voglio dire che sull’umano, sul sociale, sul civile,
      sull’economico, sul politico, noi abbiamo saputo cambiare quando
      era necessario ed era possibile in aderenza alla nostra coscienza
      democratica cristiana. </p><p class="paragraph" data-counter="46" id="p-46">Se non avessimo saputo cambiare la nostra
      tattica, la nostra impostazione quando era venuto il momento di farlo, noi
      non avremmo tenuto, malgrado tutto, per più di trent’anni la
      gestione della vita del Paese. L’abbiamo tenuta perché siamo
      stati capaci di flessibilità ed insieme capaci di un’assoluta
      coerenza con noi stessi, per la quale in nessun momento noi abbiamo
      smarrito il collegamento con la radice profonda del nostro essere nella
      società italiana. </p><p class="paragraph" data-counter="47" id="p-47">La nostra flessibilità ha salvato fin
      qui, più che il nostro potere, la democrazia italiana. Lo dico
      sapendo che le cose oggi sono diverse, sono molto più grandi, hanno
      bisogno di una misura, hanno bisogno di un limite perché le cose che
      noi facciamo e alle quali guardiamo insieme problematicamente, cari amici,
      si inseriscano nella linea della flessibilità costruttiva e non
      nell’ambito delle posizioni incoerenti e suicide. </p><p class="paragraph" data-counter="48" id="p-48">È
      necessario quindi guardare alla situazione e guardare alle alternative.
      Qualche volta mi è stato estremamente fastidioso di domandare ad
      amici con i quali si discuteva con tanta buona fede, con tanta amicizia,
      descrivendo tutti gli aspetti negativi della situazione, mi è stato
      assai fastidioso domandare: ma quali sono le alternative? Le alternative a
      qualche cosa che non vogliamo fare, a qualche cosa di grave che nessuno di
      noi vuole fare?</p><p class="paragraph" data-counter="49" id="p-49">E quindi assicuro che quando io dico questo non
      intendo rivolgermi con una sfida a nessuno degli amici. Questa domanda
      credo che ciascuno di noi se la sia posta e se la ponga angosciosamente
      ogni giorno: quali sono le alternative possibili in presenza di una crisi
      che è quella che è, in presenza di queste sollecitazioni, in
      presenza di certi rischi che noi cogliamo all’orizzonte? Quali
      rischi cogliamo all’orizzonte? Dico queste cose perché
      riflettiamo tutti insieme. E quando io fossi certo che abbiamo riflettuto
      insieme e deciso insieme, io con tutti gli amici sarei fermissimo, felice
      di andare con voi qualunque cosa accada, ma l’importante è che
      noi sappiamo bene che cosa si profila all’orizzonte. </p><p class="paragraph" data-counter="50" id="p-50">Che
      cosa io vedo come possibile, sulla base di quello che si dice, che si
      può intuire, che può anche non essere vero, può incontrare
      delle difficoltà obiettive, ma che ha comunque un certo grado di
      pericolosità che noi, cari amici, dobbiamo cogliere nella nostra
      responsabilità? </p><p class="paragraph" data-counter="51" id="p-51">Ecco, io vedo il rischio di una deviazione
      nella gestione del potere (del potere nel senso buono della parola, come
      credo che sia per noi o per chiunque altri), cioè di quello che si
      dice di passare la mano. Non passare la mano da un uomo ad un altro, come
      accadeva una volta quando avevamo tanto spazio, ma passare la mano da uno
      schieramento all’altro. È una cosa possibile? È una cosa
      probabile? Io non lo so. Aleggiamola tra le cose problematiche, tra le
      tante cose problematiche che devono occupare la nostra coscienza. </p><p class="paragraph" data-counter="52" id="p-52">Torno
      ad insistere sull’incognita di una consultazione elettorale che
      potrebbe proprio provocare e accelerare ciò che si vuole scongiurare,
      tanto è vero che molti che dapprima sostenevano la necessità di
      nuove elezioni, sono poi retrocessi su posizioni più caute. Non
      è detto che le elezioni non possano essere desiderate da altri, anche
      se altri pure si rendono conto del peso che esse avrebbero. Per noi
      certamente esse risponderebbero ad un requisito della nostra dignità;
      dire all’elettore: ritorno a te, fedele, limpido; ecco un atto di
      testimonianza, ma poi ci sono altri aspetti: logoramento delle forze
      intermedie, ripristino presumibile, in questa fase politica, della
      situazione di stallo. </p><p class="paragraph" data-counter="53" id="p-53">lo credo che dobbiamo domandarci sempre di
      fronte anche ai grandi fatti politici, che non sono regolati dalla pura
      convenienza (io non credo che la politica sia pura convenienza, ha
      coefficienti di convenienza ma non è pura convenienza; la politica
      è anche ideale, diciamolo noi, visto che non lo dicono gli altri nei
      nostri confronti), quindi ci dobbiamo domandare: di fronte a questa
      situazione vogliamo fare della testimonianza? Cioè una cosa
      idealmente perfetta, cioè rendere omaggio alla verità in cui
      crediamo, ai rapporti di lealtà che ci stringono al Paese? O vogliamo
      promuovere una iniziativa coraggiosa, una iniziativa che sia misurata, che
      sia nella linea che abbiamo indicato e sia pure nelle condizioni nuove
      nelle quali noi ci troviamo? </p><p class="paragraph" data-counter="54" id="p-54">Ecco, lo dicevo ad un amico che in un
      piccolo cenacolo, che ha avuto il pregio di mantenere la più assoluta
      discrezione – credo fatto più unico che raro nella storia
      politica italiana –, mi chiedeva: «bisogna fare le elezioni
      come testimonianza»? Io ho risposto: questa è certo la cosa
      più pulita e, quindi, una coscienza cristiana e una coscienza civile,
      se le si dice «per garantire la tua pulizia, ritorna
      all’elettore», e dici «io non ce la faccio», questa
      è una cosa estremamente pulita, è bella e forse riscatta, con il
      suo valore spirituale, tante cose meno belle che ci sono nella nostra
      esperienza. Ma se io dovessi dire per quanto riguarda la difesa che pur
      tocca noi di alcuni interessi, non grandi interessi, ma i normali, i
      legittimi interessi di questi 14 milioni di elettori, se io dovessi
      scegliere per quanto riguarda la loro integrità, la loro difesa,
      ecco, io avrei qualche esitazione (non ho scelto, non scelgo, dico avrei
      della esitazione) a scegliere la via della testimonianza. </p><p class="paragraph" data-counter="55" id="p-55">Non
      esiterei più certamente a passare alle elezioni, a passare
      all’opposizione se mi si rompesse nelle mani il meccanismo di
      ideali e di valori che abbiamo costruito insieme nel corso di questi anni.
      Se si trattasse di questo, di fare anche l’ultima elezione per
      mantenere fede ai nostri ideali democratici cristiani, lo dovremmo fare se
      la posta in gioco lo comporta. </p><p class="paragraph" data-counter="56" id="p-56">Se, invece, vi è, nella
      pazienza, nella ricerca, nel ritmo della nostra conduzione della crisi,
      una via che ci si apre dinanzi, che ci permetta di restare sostanzialmente
      nella nostra linea, anche in un terreno nuovo più esposto, allora io
      sarei certamente più cauto. Il terreno nuovo è più esposto,
      sì, cari amici, questo terreno nuovo più esposto c’è
      già, ci stiamo dentro nella vita politica ci stiamo dentro, forse,
      anche per qualche errore di amici periferici, o anche per tante situazioni
      obiettive e difficili da dominare in innumerevoli articolazioni di questo
      stato democratico che è così multiforme, che nessuna conquista
      elettorale ce lo può dare tutto. Perché ci stiamo in mezzo, con
      gli altri, nella vita sociale, ci stiamo nei sindacati, ci stiamo nelle
      associazioni civili, ci stiamo negli organismi culturali, ci stiamo nelle
      innumerevoli tavole rotonde.</p><p class="paragraph" data-counter="57" id="p-57">Siamo presenti in questa realtà
      sociale alla quale io, naturalmente, non vedo l’alternativa
      perché mi rendo conto che le cose camminano con impeto. Ma vogliamo
      renderci conto di quanto sia diversa la realtà sociale italiana di
      oggi, di fronte a quella di anni e anni fa quando l’on. <span about="https://w3id.org/moro/enoam/data/142247/v1/mention-163" class="mention person" id="mention-163" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-7" id="curatornote-ref-7">[7]</a></sup> – ed
      è la mia unica citazione - raccomandava a noi di essere sostenuti e
      un po’ riservati in ogni nostro contatto di aula o di corridoio con
      i colleghi comunisti? C’è una diversità che si è
      determinata per la forza delle cose; non voglio trarne delle illazioni, ma
      perché non dobbiamo essere consapevoli di quanto le cose sono
      più difficili in questo momento, in questo Paese che si è
      rimescolato, un po’ rendendosene conto, un po’ no? Ecco
      quanto tutto è più difficile. </p><p class="paragraph" data-counter="58" id="p-58">Allora il problema, cari
      amici, è quello di un limite da stabilire nella linea di quella
      intesa di programma che avevamo portato fino a quel punto, con quei
      contenuti, con quelle integrazioni, e quindi siamo stati unanimi. </p><p class="paragraph" data-counter="59" id="p-59">In
      Direzione voi avete accolto questa indicazione, nel dire no al governo di
      emergenza, nel dire no ad una coalizione politica generale con il <span about="https://w3id.org/moro/enoam/data/142247/v1/mention-167" class="mention organization" id="mention-167" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito
      Comunista</span>; su questo avete visto, anche dagli interventi, che vi è un
      atteggiamento così netto, così unanime della Democrazia
      Cristiana che c’è da stupirsi che il <span about="https://w3id.org/moro/enoam/data/142247/v1/mention-158" class="mention organization" id="mention-158" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> abbia
      voluto chiedere una cosa che era scontato non potesse avere. </p><p class="paragraph" data-counter="60" id="p-60">E
      questa è una cosa importante, e dobbiamo ridirla in questo momento,
      perché è importante per ora ed è importante anche per dopo,
      perché c’è un dovere reciproco di lealtà, di far
      comprendere quali sono i limiti al di là dei quali noi non possiamo
      andare. </p><p class="paragraph" data-counter="61" id="p-61">Una intesa politica di questo genere che introduca il
      <span about="https://w3id.org/moro/enoam/data/142247/v1/mention-159" class="mention organization" id="mention-159" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> in piena eguaglianza, in piena solidarietà politica
      con altri partiti, noi non la riteniamo possibile; rispettiamo altri
      partiti che la ritengono possibile in vista di un bene maggiore, come un
      accordo impegnativo di programma, ma noi non la riteniamo possibile;
      sappiamo che cosa sono in gioco, sappiamo che vi è un tema di
      politica estera delicatissimo, che io sfioro appena, nel senso che vi sono
      posizioni che non sono solo nostre ma che tengono conto del giudizio di
      altri Paesi di altre opinioni pubbliche con le quali siamo collegati,
      quindi giudizi obiettivi, dati di fatto.</p><p class="paragraph" data-counter="62" id="p-62">Sappiamo che vi è
      diffidenza in Europa in attesa di un chiarimento ulteriore nello sviluppo
      delle cose, e sappiamo che sono in gioco, per insufficiente esperienza
      vissuta, quel pluralismo e quella libertà che riteniamo siano le cose
      più importanti del nostro patrimonio ideale che noi vogliamo ad ogni
      costo preservare. Quindi poniamo un collegamento tra formule e beni,
      interessi e valori della nostra vita nazionale; salvaguardiamo questi
      valori escludendo queste formule. </p><p class="paragraph" data-counter="63" id="p-63">E vi è la richiesta di
      qualche cosa che vada al di là del programma concordato a sei,
      qualche cosa di cui la Direzione ha parlato in termini cauti, naturalmente
      lasciando un certo margine di interpretazione, immaginando cioè una
      convergenza sul programma, arricchito, adeguato al momento che
      attraversiamo e che si esprima, mi pare di capire, con delle adesioni
      positive. Cioè al sistema dell’astensione, della non
      opposizione, dovrebbe sostituirsi un sistema di adesioni. So che vi è
      un passaggio difficile, a questo punto, legato al modo come si lega la
      concordia nel programma con l’adesione al governo. Credo che questo
      debba essere oggetto di più attenta considerazione nella Direzione e
      nell’ulteriore lavoro che, se voi consentirete, sarà svolto
      dalla Delegazione. Ma si tratta appunto di queste cose, non di altre cose.
    </p><p class="paragraph" data-counter="64" id="p-64">Intesa quindi ancora sul programma, che risponda alla emergenza reale
      che è nella nostra società; e questo, mi consentirete, pur nella
      mia sincera problematicità di dirlo, che io credo alla emergenza, che
      io temo l’emergenza. La temo perché so che c’è sul
      terreno economico-sociale. Noi possiamo anche dire che qualche altro ha
      interpretato troppo rapidamente una radunata di metalmeccanici<sup><a href="#curatornote-8" id="curatornote-ref-8">[8]</a></sup>, ma credo
      che tutti dovremmo essere preoccupati di certe possibili forme di
      impazienza e di rabbia che potrebbero scatenarsi nel contesto sociale di
      fronte ad una situazione che ha bisogno di essere corretta, ha bisogno di
      un tempo di correzione per ridiventare costruttiva. </p><p class="paragraph" data-counter="65" id="p-65">È la crisi
      dell’ordine democratico, questa crisi latente, con alcune punte
      acute. Non guardate, amici, soltanto alle punte acute, per quanto siano
      estremamente pungenti; guardate alle forme endemiche, queste forme di
      anarchismo dilagante cui forse ha dato il destro, per imprudenza, lo
      stesso <span about="https://w3id.org/moro/enoam/data/142247/v1/mention-160" class="mention organization" id="mention-160" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span> quando ha deciso di convogliare nella grande
      opposizione alla <span about="https://w3id.org/moro/enoam/data/142247/v1/mention-99" class="mention organization" id="mention-99" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> le forze, soprattutto le forze
      giovanili del Paese, e ora ritrova un fatto difficilmente domabile. </p><p class="paragraph" data-counter="66" id="p-66">Io
      non temo le punte, ma temo il dato serpeggiante di questo rifiuto
      dell’autorità, rifiuto del vincolo, questa deformazione della
      libertà che non fa più accettare né vincoli né
      solidarietà. Questo io temo e penso che un po’ di aiuto di
      altri ci possa giovare nel cercare di riparare questa crisi della nostra
      società. </p><p class="paragraph" data-counter="67" id="p-67">Abbiamo quindi una emergenza economica, una emergenza
      politica, e io sento parlare di una opposizione, del gioco della
      maggioranza e della opposizione. E io sono in linea di principio
      pienamente d’accordo col nostro sistema che è il più
      perfetto, anche se limitato ad un esiguo numero di stati privilegiati, e
      questa idea di una maggioranza e di una opposizione egualmente sacre ed
      intercambiabili mi pare una cosa di grandissimo significato. Ma immaginate
      voi, cari amici, che cosa sarebbe in <span about="https://w3id.org/moro/enoam/data/142247/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, in questo momento, in questo
      momento storico, se fosse condotta fino in fondo la logica della
      opposizione, da chiunque essa fosse condotta, da noi o da altri, se questo
      Paese dalla passionalità continua e dalle strutture fragili, fosse
      messo ogni giorno alla prova di una opposizione condotta fino in fondo?
    </p><p class="paragraph" data-counter="68" id="p-68">Ecco che cos’è l’emergenza ed ecco che cosa
      consiglia di riflettere su un modo accettabile per uscire da questa crisi.</p><p class="paragraph" data-counter="69" id="p-69">Ho
      ascoltato con grande interesse le cose che ha detto <span about="https://w3id.org/moro/enoam/data/142247/v1/mention-164" class="mention person" id="mention-164" property="dcterms:references" resource="https://w3id.org/moro/enoam/data/carlo-donat-cattin" typeof="deo:Reference">Donat Cattin</span><sup><a href="#curatornote-9" id="curatornote-ref-9">[9]</a></sup>, che mi
      sono sembrate di grande saggezza. Egli ha sentito l’importanza di
      questo momento e ha dato degli elementi costruttivi. </p><p class="paragraph" data-counter="70" id="p-70">Era ben questo
      lo spirito che ci ha guidato, e mi pare che si sia lavorato molto da parte
      del Presidente incaricato, dell’on. <span about="https://w3id.org/moro/enoam/data/142247/v1/mention-109" class="mention person" id="mention-109" property="dcterms:references" resource="https://w3id.org/moro/enoam/data/giovanni-galloni" typeof="deo:Reference">Galloni</span>, dei suoi
      collaboratori, un po’ anche della Delegazione, per identificare
      questi punti di accordo, di solidarietà sulle cose che caratterizzano
      questo anno della emergenza economica e politica. </p><p class="paragraph" data-counter="71" id="p-71">Dobbiamo, io
      credo, continuare in questo lavoro, non per un tempo lunghissimo; ci
      rendiamo conto che il Paese ha le sue esigenze. Abbiamo compiuto le
      analisi e possiamo stringere a un certo momento. Ma io ho la fiducia, con
      l’aiuto del vostro consenso, con la guida saggia della Direzione,
      che riflette poi le vostre stesse opinioni e vi ha anche ascoltato, di
      potere immaginare un accordo opportuno, misurato, legato al momento nel
      quale viviamo. Si domanda che cosa accadrà dopo, essendo questo il
      quadro nel quale noi ci muoviamo, qualora noi riuscissimo a realizzare la
      concordia necessaria per questo anno che ci sta davanti. Io credo di poter
      dire che in questo anno non vi sarebbero da temere sorprese. Non mi sento
      di dire che dopo questo anno non vi siano novità politiche.
      Onestamente devo dire, su questo punto, non vi è alcuna possibile
      garanzia. Questo non vuol dire che le cose non continuino, ma certamente
      una garanzia non c’è. </p><p class="paragraph" data-counter="72" id="p-72">Però io voglio guardare un
      momento questo anno che sta davanti a noi, questo anno che comincia con
      questa crisi, che prosegue con le elezioni amministrative, certo
      difficili, ma nel caos ancora più difficili, prosegue con alcuni
      referendum, e taluni certamente laceranti, passa per una emergenza
      costituzionale, termina con un evento costituzionale<sup><a href="#curatornote-10" id="curatornote-ref-10">[10]</a></sup>. Io non
      so se sia saggio di dire se non c’è certezza per il domani,
      non vale la pena di avere un’intesa per questo tempo. Anche questo
      è problematico, ma onestamente mi pare che un certo respiro di fronte
      a scadenze di questo genere non sarebbe male averlo. </p><p class="paragraph" data-counter="73" id="p-73">Un certo
      respiro che permetta a tutti i partiti, e in primo luogo alla Democrazia
      Cristiana, di coltivare e far valere la propria identità. Se mi si
      dicesse: «la situazione di oggi si riprodurrà domani», se
      mi chiedete se si riprodurrà domani in elezioni più o meno
      ravvicinante, la mia risposta (che può essere sbagliata ma è
      sincera) è sì. Se voi mi dite fra qualche anno cosa potrà
      accadere, fra qualche tempo cosa potrà accadere (e io non parlo di
      logoramenti dei partiti, linguaggio che penso che non sia opportuno, ma
      parlo del muoversi delle cose, del movimento delle opinioni, della
      dislocazione delle forze politiche), se mi dite fra qualche tempo che cosa
      accadrà, io dico: « può esservi qualche cosa di
      nuovo». </p><p class="paragraph" data-counter="74" id="p-74">Se fosse possibile dire: saltiamo questo tempo e
      andiamo direttamente a questo domani, credo che tutti accetteremmo di
      farlo, ma, cari amici, non è possibile; oggi dobbiamo vivere, oggi
      è la nostra responsabilità; si tratta di essere coraggiosi e
      fiduciosi al tempo stesso, si tratta di vivere il tempo che ci è
      stato dato, con tutte le sue difficoltà. Quello che è importante
      è affidare l’anima, la fisionomia, il patrimonio ideale della
      <span about="https://w3id.org/moro/enoam/data/142247/v1/mention-100" class="mention organization" id="mention-100" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quello che è importante in questo passaggio (se
      voi lo vorrete, se sarà possibile obiettivamente, moderato e
      significativo), è preservare ad ogni costo l’unità della
      <span about="https://w3id.org/moro/enoam/data/142247/v1/mention-101" class="mention organization" id="mention-101" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="75" id="p-75">Per questo io apprezzo tutti e dico a tutti:
      stiamo vicini. Non mi piace sentir dire «io voto contro»
      perché questo mi pare una mancanza di fiducia pregiudiziale nella
      <span about="https://w3id.org/moro/enoam/data/142247/v1/mention-102" class="mention organization" id="mention-102" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. È vero quello che io ho detto: se dovessimo
      sbagliare, meglio sbagliare insieme; se dovessimo indovinare, ah certo,
      sarà estremamente bello indovinare insieme, ma essere sempre insieme.
    </p><p class="paragraph" data-counter="76" id="p-76">C’è chi ha parlato, in questi giorni, del timore della
      egemonia comunista e si è domandato che «cosa avete voi,
      democratici cristiani, da contrapporre democraticamente a questa forza
      avvolgente che certamente è il <span about="https://w3id.org/moro/enoam/data/142247/v1/mention-161" class="mention organization" id="mention-161" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>»? Io dico che
      noi abbiamo le nostre idealità e la nostra unità: non
      disperdiamole; parliamo di un elettorato liberaldemocratico, certo
      perché noi siamo veramente capaci di rappresentare a livello di
      grandi masse queste forze ideali, ma ricordiamoci della nostra
      caratterizzazione cristiana e della nostra anima popolare. Ricordiamo
      quindi quello che noi siamo. </p><p class="paragraph" data-counter="77" id="p-77">Siamo importanti, ma siamo importanti
      per quest’amalgama che caratterizza da trent’anni la
      <span about="https://w3id.org/moro/enoam/data/142247/v1/mention-103" class="mention organization" id="mention-103" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se non siamo declinati è perché siamo
      tutte queste cose insieme e senza queste cose insieme non saremmo il
      più grande partito popolare italiano. Conserviamo la nostra
      fisionomia e conserviamo la nostra unità. Chi pensi di far bene
      dissociando, dividendo le forze, sappia che fa in tal modo il regalo
      tardivo del sorpasso al <span about="https://w3id.org/moro/enoam/data/142247/v1/mention-162" class="mention organization" id="mention-162" property="dcterms:references" resource="https://w3id.org/moro/enoam/data/partito-comunista" typeof="deo:Reference">Partito Comunista</span>.</p><p class="paragraph" data-counter="78" id="p-78">Sono certo che nessuno di
      noi lo farà, che noi procederemo insieme, credo concordando, se
      è necessario in qualche momento anche discordando, ma con amicizia.
      Camminiamo insieme perché l’avvenire appartiene in larga
      misura ancora a noi.</p><ol id="curatorNotes"><li about="https://w3id.org/moro/enoam/data/142247/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Oscar Luigi Scalfaro (1918-2012),
          politico italiano, deputato della Dc, fu più volte ministro
          [Dizionario biografico degli italiani, <em>ad vocem</em>]. <a href="#curatornote-ref-1">↑</a></li><li about="https://w3id.org/moro/enoam/data/142247/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Flaminio
          Piccoli (1915-2000), politico e giornalista italiano, fu
          vicesegretario della Dc dal 1964 al 1968, segretario nel 1969 e
          capogruppo alla Camera dal 1972 al 1978 [Dizionario biografico degli
          italiani, ad vocem]. <a href="#curatornote-ref-2">↑</a></li><li about="https://w3id.org/moro/enoam/data/142247/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Cioè nel
          giugno del 1947. <a href="#curatornote-ref-3">↑</a></li><li about="https://w3id.org/moro/enoam/data/142247/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giulio
          Andreotti (1919-2013), politico italiano, all’epoca incaricato
          di presiedere un nuovo governo, che sarebbe stato varato il 21 marzo
          1978: il IV governo Andreotti (cosiddetto governo della
          «solidarietà nazionale»), un governo monocolore
          democristiano sostenuto dal voto favorevole del Pci, del Psi, del Psdi
          e del Pri [Dizionario biografico degli italiani, <em>ad vocem</em>].
          <a href="#curatornote-ref-4">↑</a></li><li about="https://w3id.org/moro/enoam/data/142247/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Benigno
          Zaccagnini (1912-1989), politico italiano, fu segretario della Dc dal
          1975 al 1980 [Dizionario biografico degli italiani, <em>ad vocem</em>].
          <a href="#curatornote-ref-5">↑</a></li><li about="https://w3id.org/moro/enoam/data/142247/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giovanni
          Galloni (1927-2018), giurista e politico italiano, deputato per la Dc
          dalla quinta alla decima legislatura, fu vicepresidente del partito e
          due volte vicesegretario, nel 1965 e nel 1977. <a href="#curatornote-ref-6">↑</a></li><li about="https://w3id.org/moro/enoam/data/142247/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Alcide De
          Gasperi (1881-1954), politico italiano, leader della Democrazia
          cristiana [Dizionario biografico degli italiani, <em>ad vocem</em>].
          <a href="#curatornote-ref-7">↑</a></li><li about="https://w3id.org/moro/enoam/data/142247/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il 2 dicembre
          1977 c’era stato uno sciopero nazionale dei metalmeccanici, con
          grande manifestazione a Roma, e da qualche parte si era collegata
          questa pressione di piazza all’irrigidimento successivo della
          Direzione del Pci, che di conseguenza avrebbe chiesto il diretto
          coinvolgimento nel governo. <a href="#curatornote-ref-8">↑</a></li><li about="https://w3id.org/moro/enoam/data/142247/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Carlo
          Donat-Cattin (1919-1991), sindacalista e politico italiano, leader
          della sinistra Dc, di cui divenne vicesegretario nel 1978.
          Ricoprì l’incarico di ministro del Lavoro dal 1969 al 1972
          e dal 1974 al 1978 fu titolare del dicastero dell’Industria,
          Commercio e Artigianato [Dizionario biografico degli italiani, <em>ad
            vocem</em>]. <a href="#curatornote-ref-9">↑</a></li><li about="https://w3id.org/moro/enoam/data/142247/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro si
          riferisce alla scadenza del mandato di Giovanni Leone come presidente
          della Repubblica. <a href="#curatornote-ref-10">↑</a></li></ol></body></html>