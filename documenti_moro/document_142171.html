<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.171" name="dcterms.relation"/><meta content="10.48678/unibo/aldomoro1.4.2.171" name="dcterms.identifier"/><meta content="Moro, Aldo, [Sulle elezioni europee], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.171." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sulle elezioni europee]</title>
<div id="mentionMeta"><meta about="https://w3id.org/moro/enoam/data/arrigo-levi" typeof="foaf:Person"/><meta about="https://w3id.org/moro/enoam/data/arrigo-levi" content="Arrigo Levi" property="rdfs:label"/><meta about="https://w3id.org/moro/enoam/data/arrigo-levi" property="owl:sameAs" resource="http://www.wikidata.org/entity/Q699022"/><meta about="https://w3id.org/moro/enoam/data/arrigo-levi" content="Levi, Arrigo" property="skos:prefLabel"/><meta about="https://w3id.org/moro/enoam/data/mario-albertini" typeof="foaf:Person"/><meta about="https://w3id.org/moro/enoam/data/mario-albertini" content="Mario Albertini" property="rdfs:label"/><meta about="https://w3id.org/moro/enoam/data/mario-albertini" property="owl:sameAs" resource="http://www.wikidata.org/entity/Q787832"/><meta about="https://w3id.org/moro/enoam/data/mario-albertini" content="Albertini, Mario" property="skos:prefLabel"/><meta about="https://w3id.org/moro/enoam/data/consiglio-europeo" typeof="foaf:Organization"/><meta about="https://w3id.org/moro/enoam/data/consiglio-europeo" content="Consiglio Europeo" property="rdfs:label"/><meta about="https://w3id.org/moro/enoam/data/consiglio-europeo" property="owl:sameAs" resource="http://www.wikidata.org/entity/Q8886"/><meta about="https://w3id.org/moro/enoam/data/palazzo-barberini" typeof="dcterms:Location"/><meta about="https://w3id.org/moro/enoam/data/palazzo-barberini" content="Palazzo Barberini" property="rdfs:label"/><meta about="https://w3id.org/moro/enoam/data/palazzo-barberini" property="owl:sameAs" resource="http://www.wikidata.org/entity/Q1136614"/><meta about="https://w3id.org/moro/enoam/data/scozia" typeof="dcterms:Location"/><meta about="https://w3id.org/moro/enoam/data/scozia" content="Scozia " property="rdfs:label"/><meta about="https://w3id.org/moro/enoam/data/scozia" property="owl:sameAs" resource="http://www.wikidata.org/entity/Q22"/><meta about="https://w3id.org/moro/enoam/data/galles" typeof="dcterms:Location"/><meta about="https://w3id.org/moro/enoam/data/galles" content="Galles" property="rdfs:label"/><meta about="https://w3id.org/moro/enoam/data/galles" property="owl:sameAs" resource="http://www.wikidata.org/entity/Q25"/><meta about="https://w3id.org/moro/enoam/data/londra" typeof="dcterms:Location"/><meta about="https://w3id.org/moro/enoam/data/londra" content="Londra " property="rdfs:label"/><meta about="https://w3id.org/moro/enoam/data/londra" property="owl:sameAs" resource="http://www.wikidata.org/entity/Q84"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Regno Unito" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle elezioni europee]</h1><p>Caro <span about="https://w3id.org/moro/enoam/data/142171/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/arrigo-levi" typeof="deo:Reference">Direttore</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">nella lettera a me diretta, pubblicata l’8 giugno dal suo giornale, il presidente del Movimento federalista europeo, <span about="https://w3id.org/moro/enoam/data/142171/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/mario-albertini" typeof="deo:Reference">Albertini</span><sup><a href="#curatornote-2" id="curatornote-ref-2">[2]</a></sup>, mentre riconosce il valore dell’impegno del Governo italiano per quanto concerne la decisione, presa in dicembre dal <span about="https://w3id.org/moro/enoam/data/142171/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/consiglio-europeo" typeof="deo:Reference">Consiglio Europeo</span> da me presieduto a <span about="https://w3id.org/moro/enoam/data/142171/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/palazzo-barberini" typeof="deo:Reference">Palazzo Barberini</span>, di tenere nel maggio-giugno 1978 le prime elezioni europee a suffragio diretto, ci muove il rimprovero di porre in forse questo risultato con la posizione presa successivamente nelle discussioni in corso sul numero dei seggi del Parlamento europeo e sulla ripartizione degli eligendi fra i vari Paesi membri.</p><p class="paragraph" data-counter="2" id="p-2">Poiché ritengo che queste critiche, pur ispirate a un lodevole spirito europeistico, siano dovute a non esatta informazione, desidero chiarire come stiano in realtà le cose.</p><p class="paragraph" data-counter="3" id="p-3">Allorché, in aprile, la proposta francese di mantenere inalterato il numero dei membri (198) e la ripartizione dell’attuale Parlamento, non eletto direttamente, ma designato dai parlamenti nazionali, si è aggiunta a quella elaborata dallo stesso Parlamento europeo e ad alcune altre avanzate da vari Governi, non noi soltanto, ma la maggioranza dei Paesi membri espresse una serie di rilievi. </p><p class="paragraph" data-counter="4" id="p-4">Fu osservato innanzitutto che la proposta francese rischiava, soprattutto per i Paesi più popolosi, di rendere il Parlamento europeo non sufficientemente rappresentativo di tutte le realtà regionali, culturali e naturalmente anche politiche. Su questo punto, particolarmente ferma è stata la reazione inglese, per considerazioni connesse alla rappresentanza della <span about="https://w3id.org/moro/enoam/data/142171/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/scozia" typeof="deo:Reference">Scozia </span>e del <span about="https://w3id.org/moro/enoam/data/142171/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/galles" typeof="deo:Reference">Galles</span>. È vero, come dice <span about="https://w3id.org/moro/enoam/data/142171/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/mario-albertini" typeof="deo:Reference">Albertini</span>, che <span about="https://w3id.org/moro/enoam/data/142171/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/londra" typeof="deo:Reference">Londra </span>non aveva preso in dicembre l’impegno fermo di attuare l’elezione diretta nella primavera del ‘78. Ma è pure vero che successivamente, grazie all’azione di persuasione del Governo britannico sulle forze parlamentari, questo impegno pareva vicino ad essere assunto – alla condizione di una sufficiente rappresentanza delle varie parti del <span about="https://w3id.org/moro/enoam/data/142171/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/regno-unito" typeof="deo:Reference">Regno Unito</span> – con il grande vantaggio di aprire la strada alla partecipazione contemporanea di tutti i popoli della <span about="https://w3id.org/moro/enoam/data/142171/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità </span>nell’elezione diretta. </p><p class="paragraph" data-counter="5" id="p-5">C’è da aggiungere una considerazione a mio avviso di grande rilievo politico. Per uno sviluppo democratico dell’<span about="https://w3id.org/moro/enoam/data/142171/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Europa comunitaria</span>, il passaggio all’elezione diretta è indubbiamente un momento fondamentale. La proposta francese così restrittiva non rischia anche di diminuirne l’impatto nelle opinioni pubbliche? Molti Governi, e non soltanto noi, hanno manifestato questa preoccupazione.</p><p class="paragraph" data-counter="6" id="p-6"> Un leale confronto di opinioni, senza preclusioni o posizioni rigide, è caratteristica positiva del lavoro comunitario. Le decisioni, in tal modo, tengono meglio conto, come è giusto, di realtà e sensibilità nazionali differenti. Credo ciò si possa dire anche a proposito di questi dibattiti. L’<span about="https://w3id.org/moro/enoam/data/142171/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, infatti, vi ha partecipato e vi partecipa attivamente, dopo aver chiarito fin dall’inizio di essere in ogni caso disposta ad aderire alla soluzione che raccogliesse la necessaria unanimità dei consensi, dato che l’obiettivo principale per noi tutti è quello di far svolgere le elezioni europee nel maggio-giugno 1978.</p><p class="paragraph" data-counter="7" id="p-7"> Mi pare, dunque, che quella tenuta sia una linea costruttiva e di piena adesione alla volontà di attuare gli ideali democratici europei che è comune alle forze politiche del nostro Paese.</p><p><em>								Aldo Moro</em></p><ol id="curatorNotes"><li about="https://w3id.org/moro/enoam/data/142171/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Arrigo Levi (1926-2020), giornalista e scrittore italiano,fu direttore de <em>La Stampa</em> dal 1973 al 1978. <a href="#curatornote-ref-1">↑</a></li><li about="https://w3id.org/moro/enoam/data/142171/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Mario Albertini (1919-1997), filosofo, politico e docente all’Università di Pavia, fu presidente dell’Unione dei Federalisti Europei dal 1975 al 1984. <a href="#curatornote-ref-2">↑</a></li></ol></body></html>