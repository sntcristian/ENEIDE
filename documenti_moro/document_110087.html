<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.087" name="dcterms.relation"/><meta content="10.48678/unibo/aldomoro1.1.0.087" name="dcterms.identifier"/><meta content="Moro, Aldo, Il problema dei giovani, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.087." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Il problema dei giovani</title>
<div id="mentionMeta"><meta about="https://w3id.org/moro/enoam/data/benito-mussolini" typeof="foaf:Person"/><meta about="https://w3id.org/moro/enoam/data/benito-mussolini" content="Benito Mussolini" property="rdfs:label"/><meta about="https://w3id.org/moro/enoam/data/benito-mussolini" property="owl:sameAs" resource="http://www.wikidata.org/entity/Q23559"/><meta about="https://w3id.org/moro/enoam/data/benito-mussolini" content="benito-mussolini" property="wdt:P1986"/><meta about="https://w3id.org/moro/enoam/data/benito-mussolini" content="Mussolini, Benito" property="skos:prefLabel"/><meta about="https://w3id.org/moro/enoam/data/giuseppe-maggiore" typeof="foaf:Person"/><meta about="https://w3id.org/moro/enoam/data/giuseppe-maggiore" content="Giuseppe Maggiore" property="rdfs:label"/><meta about="https://w3id.org/moro/enoam/data/giuseppe-maggiore" property="owl:sameAs" resource="http://www.wikidata.org/entity/Q3770856"/><meta about="https://w3id.org/moro/enoam/data/giuseppe-maggiore" content="giuseppe-maggiore" property="wdt:P1986"/><meta about="https://w3id.org/moro/enoam/data/giuseppe-maggiore" content="Maggiore, Giuseppe" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-nazionale-fascista" typeof="foaf:Organization"/><meta about="https://w3id.org/moro/enoam/data/partito-nazionale-fascista" content="Partito nazionale fascista" property="rdfs:label"/><meta about="https://w3id.org/moro/enoam/data/partito-nazionale-fascista" property="owl:sameAs" resource="http://www.wikidata.org/entity/Q139596"/></div>
<div id="referenceMeta">
<meta about="https://w3id.org/moro/enoam/data/g-maggiore-la-politica-1920" typeof="fabio:Expression"/><meta about="https://w3id.org/moro/enoam/data/g-maggiore-la-politica-1920" content="G. Maggiore, La politica, Palermo, Orazio Fiorenza Editore, 1920." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Il problema dei giovani</h1><p class="paragraph" data-counter="1" id="p-1">Nell’<span about="https://w3id.org/moro/enoam/data/110087/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dominata dai tedeschi si agita il problema dei giovani. Non conta che si dica e ripeta che un problema dei giovani in <span about="https://w3id.org/moro/enoam/data/110087/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non c’è, che essi son tutti solidali nella nuova Repubblica sociale italiana, ultima edizione dell’<span about="https://w3id.org/moro/enoam/data/110087/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> fascista, loro ammannita dal mai esaurito genio inventivo di <span about="https://w3id.org/moro/enoam/data/110087/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/benito-mussolini" typeof="deo:Reference">Mussolini</span>. Intanto, benché si tratti, a quanto pare, di gente così ciecamente fedele, si moltiplicano gli appelli alle giovani reclute del 24 e del 25<sup><sup><a href="#curatornote-1" id="curatornote-ref-1">[1]</a></sup></sup>, le quali non dovrebbero invece averne bisogno, se son così desiderose di combattere in pro del fascismo e del nazismo. </p><p class="paragraph" data-counter="2" id="p-2">La verità è che il nuovo fascismo si illude come si illuse a sua volta l’antico. Per 20 anni si è detto e ridetto fino alla nausea che i giovani erano con il <span about="https://w3id.org/moro/enoam/data/110087/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-nazionale-fascista" typeof="deo:Reference">partito</span> ed il <span about="https://w3id.org/moro/enoam/data/110087/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-nazionale-fascista" typeof="deo:Reference">partito</span> con e per i giovani, i quali, com’è noto, dovevano farsi largo a gomitate, sfruttando le fresche energie della loro giovane età. Si è detto e ripetuto che la rivoluzione era nelle mani dei giovani e non poteva essere affidata in mani migliori. Si è detto e ripetuto che il massimo successo fascista in <span about="https://w3id.org/moro/enoam/data/110087/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si sarebbe conseguito, quando tutti i posti di responsabilità fossero stati finalmente affidati alla gioventù cresciuta e temprata sotto i segni del littorio. Ma quale questa gioventù sia stata, come poco abbia risposto a tali ottimistiche aspettative, la nostra recente storia ha dimostrato senza equivoci. Del resto un indiscusso maestro di dottrina del fascismo e segretario, per sua sfortuna per pochi giorni, dell’istituto fascista di cultura, <span about="https://w3id.org/moro/enoam/data/110087/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giuseppe-maggiore" typeof="deo:Reference">Giuseppe Maggiore</span><sup><a href="#curatornote-2" id="curatornote-ref-2">[2]</a></sup>, aveva detto nella sua <span about="https://w3id.org/moro/enoam/data/110087/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/g-maggiore-la-politica-1920" typeof="biro:BibliographicReference">“Politica”</span><sup><a href="#curatornote-3" id="curatornote-ref-3">[3]</a></sup>, tra molte cose assurde ed antiscientifiche, che le rivoluzioni non sono di coloro che le hanno fatte e che esse non si possono trasmettere in eredità. Questo, che poteva sembrare mesto rimpianto di un vecchio credente che non vede sorgere in altri la stessa fede, era poi in fondo la negazione che si trattasse di una vera umana rivoluzione, e cioè di storia in cammino invece di un rovinoso tentativo di fermarne lo svolgimento e l’arricchimento veramente umano. Noi sappiamo infatti di altre rivoluzioni, quelle sì reali rivoluzioni, che trasmisero fiaccole inestinguibili di fede e di amore alle generazioni. E pensiamo ai duemila anni di Cristianesimo inesausto ed alla lunga esperienza liberale vibrante ancor oggi di pienissima vita. </p><p class="paragraph" data-counter="3" id="p-3">No! I giovani d’<span about="https://w3id.org/moro/enoam/data/110087/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non hanno accettato la consegna dello squadrismo sanguinario e dell’opportunismo sfacciato, non già perché fossero generazioni nuove, ma perché nulla di umano, di vero, di buono è stato loro confidato. Perché essi, pur lungamente ingannati dalla retorica fascista, pur compressi in ogni loro slancio migliore, pur ostacolati in ogni tentativo di veder chiaro nelle cose, hanno saputo onestamente dire la loro parola, una volta giunti all’età che ad essi consentiva un discernimento proprio, mentre li respingeva, perché generoso ed umano, da ogni compromesso ed interessata adesione. E questa parola è stata di condanna. Se si può fare una gera[rc]hia delle cause che hanno determinato la caduta del fascismo, si dovrà porre come principalissima questa, il diniego reciso dei giovani. </p><p class="paragraph" data-counter="4" id="p-4">Così davvero in certo senso non c’è oggi in <span about="https://w3id.org/moro/enoam/data/110087/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> un problema dei giovani, perché essi hanno già fatto la loro scelta e nessuna voce, per abile che sia, riuscirà mai a convincerli a cambiare idea ed a combattere per una ideologia che essi hanno superato. E tuttavia c’è, come per tutti gli italiani, così pure, ed in modo particolare, per i giovani un problema da risolvere. Ed è di educazione alla conquistata libertà, perché essa non diventi abuso né sfumi, perduto ogni sostanzioso ed umano contenuto, nel nulla. Solo a questo patto la scelta che essi hanno fatto sarà costruttiva. Non basta aver preferito ad una vuota disciplina la libertà creatrice; alle dottrine ed alle pratiche politiche soffocatrici del nuovo quelle che ne sviluppano invece pieno il valore. Non basta aver reso omaggio alla verità, per possederla e viverla. </p><p class="paragraph" data-counter="5" id="p-5">C’è, dopo la scelta, un lunghissimo cammino da fare, nel quale appunto la libertà si nutre di discipline e si esalta quotidianamente nel sacrificio di se stessa. Ciò può sembrare strano ed anche spiacevole, mentre il freno della moderazione, dell’umiltà, del lavoro di affinamento dello spirito può ad un momento apparire compressione dello slancio generoso della giovinezza che avanza per conquistarsi la vita. Ma solo moderazione, umiltà, interiorità, pazienza sono assolutamente necessarie. Questo è oggi veramente essenziale problema dei giovani, cui appartiene il domani, che sarà dato ad essi largamente in ragione appunto del lavoro che essi avranno saputo fare e della modestia e semplicità che avranno mostrato nell’oggi ricco di opere della loro giovinezza. Tutto ciò di cui questa è ricca è veramente contributo dato alla vita, partecipazione alla storia umana, originale e fecondo come fatto di giovinezza, anche se non lo è in senso assoluto. Non bisogna chiedere ai giovani più di quello che essi possono dare. Non bisogna che essi, d’altra parte, si facciano addare [sic] rumorosamente cose di cui non sono richieste. Questo tempo della vita è tempo di preparazione ed in ciò appunto è la sua grandezza. Allo spettacolo sconfortante di una giovinezza chiassosa e sprezzante in ragione della sua incapacità a fare qualcosa invece di buono, noi oggi, nella rinascita della libertà, contrapponiamo un’altra giovinezza semplice, umana, operosa, buona, pronta a dare tutto secondo il momento richiede [sic], aliena da esibizioni pericolose, in una attesa paziente e pur piena di slancio del suo domani. </p><p>(Aldo Moro)</p><ol id="curatorNotes"><li about="https://w3id.org/moro/enoam/data/110087/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment">Subito dopo l’emanazione del decreto del ministero per la Difesa nazionale “Nuovo ordinamento dell’esercito”, dell’8 novembre 1943, furono chiamati alle armi dalla Repubblica sociale le classi di leva del secondo e terzo quadrimestre del 1924 e l’intera classe 1925. <a href="#curatornote-ref-1">↑</a></li><li about="https://w3id.org/moro/enoam/data/110087/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Giuseppe Maggiore (1882-1954), giurista italiano, fu a capo dell’Istituto nazionale di cultura fascista dal 13 luglio al 5 agosto 1943. <a href="#curatornote-ref-2">↑</a></li><li about="https://w3id.org/moro/enoam/data/110087/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"><em> La politica</em>, pubblicata presso l’editore Orazio Fiorenza di Palermo nel 1920; Maggiore pubblicò una nuova versione nel 1941 presso l’editore Zanichelli di Bologna.  <a href="#curatornote-ref-3">↑</a></li></ol></body></html>