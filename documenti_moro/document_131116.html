<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.116" name="dcterms.relation"/><meta content="10.48678/unibo/aldomoro1.3.1.116" name="dcterms.identifier"/><meta content="Moro, Aldo, [Congresso nazionale giovani Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.116." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Congresso nazionale giovani Dc]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Congresso nazionale giovani Dc]</h1><p class="paragraph" data-counter="1" id="p-1">È importante la funzione di stimolo e l’azione di approfondimento che esercitate nella vita del partito e della comunità nazionale<sup><a href="#curatornote-1" id="curatornote-ref-1">[1]</a></sup>. La <span about="https://w3id.org/moro/enoam/data/131116/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> conta proprio sul movimento giovanile non già per una posizione di comodo, non con l’assurda pretesa di un impossibile conformismo, ma per la sua autonomia e iniziativa, per la sua propria intelligente penetrazione dei temi politici, per il fervore che esprime nella vita stessa del partito. La vostra autonomia e libertà, la vostra capacità di orientarvi, non sono ragione di disturbo ma una ricchezza della <span about="https://w3id.org/moro/enoam/data/131116/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="2" id="p-2">Nello svolgimento di questa autonoma funzione dei gruppi giovanili come di tutti i d.c. nella vita del partito, vi è qualche difficoltà, qualche momento di disagio, ma si tratta di fatti marginali. Posso dire che il movimento giovanile senza perdere affatto le sue caratteristiche vibranti e vive ha saputo trovare una forma composta e significativa per la partecipazione alla vita della <span about="https://w3id.org/moro/enoam/data/131116/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Nella vostra autonomia ed articolazione siete parte della <span about="https://w3id.org/moro/enoam/data/131116/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, siete la <span about="https://w3id.org/moro/enoam/data/131116/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in un suo elemento dinamico particolarmente significativo che ci consente un raccordo importante con la realtà sociale che evolve nel nostro Paese anche in virtù dell’impulso dei giovani e, per noi, dei giovani democratici cristiani.</p><p class="paragraph" data-counter="3" id="p-3">È importante per il partito che ci siano giovani a comprenderne e condividerne l’iniziativa politica, che ci siano giovani pronti a continuare la <span about="https://w3id.org/moro/enoam/data/131116/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, pronti a rivolgere, come avete rivolto e rivolgerete, il proprio richiamo al mondo giovanile perché esso possa indirizzarsi, attraverso voi, alla <span about="https://w3id.org/moro/enoam/data/131116/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Per noi siete molto importanti, così come siete nello sforzo che fate, e cerchiamo di fare assieme, di rendere il Movimento giovanile sempre più capace di assolvere la sua funzione politica. Siete così importanti per noi perché assicurate l’avvenire del partito, e non solo in quanto garantite leve nuove alla <span about="https://w3id.org/moro/enoam/data/131116/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma soprattutto perché la vostra presenza significa che il partito è capace di interpretare, attraverso voi, la realtà nuova.  Oltre la garanzia della durata, c’è la prova significativa che la <span about="https://w3id.org/moro/enoam/data/131116/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in quanto parla a nuove leve ha titolo per guardare all’avvenire del Paese, per proiettarsi verso il domani. Ciò è estremamente importante per la <span about="https://w3id.org/moro/enoam/data/131116/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="4" id="p-4">Dopo tanti anni di esercizio del potere in condizioni particolarmente logoranti, il fatto che oggi ancora ci sia una <span about="https://w3id.org/moro/enoam/data/131116/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> con tutta la sua forza elettorale in grado di parlare ai giovani, dimostra la giovinezza del partito, dimostra la sua capacità di essere elemento dominante nel Paese. Dominante non per inerzia, per mancanza di alternative, per incapacità di prospettare altra cosa che non sia la <span about="https://w3id.org/moro/enoam/data/131116/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ma perché in voi e per mezzo di voi dimostra di essere ancora un fatto positivo e un elemento vitale nella vita nazionale. Se tutta la <span about="https://w3id.org/moro/enoam/data/131116/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nel suo complesso, attraverso la sua iniziativa, non riuscisse a parlare un linguaggio che voi potete ricevere, evidentemente sarebbe vano il suo richiamo; essa non potrebbe essere un partito dei giovani, un partito giovane. Tale è invece tutta la <span about="https://w3id.org/moro/enoam/data/131116/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e lo è in particolare per la fiducia che voi giovane le date, per lo sforzo che esercitate, per la fede nell’avvenire che dimostrate.</p><p class="paragraph" data-counter="5" id="p-5">Questo convegno, come tutte le altre attività che avete svolto e svolgete, è testimonianza della vostra serietà. Il Movimento giovanile per quello che è, per quello che è stato, per gli uomini che ha offerto al partito dimostra la sua serietà, nella misura in cui riflette un mondo più vasto, la serietà profonda della gioventù italiana. Del resto, l’attività politica è per sua natura seria. Chi si impegna non tanto in una lotta interna di partito quanto al servizio consapevole della comunità nazionale, chi, come voi, nel fare questo non si occupa di se stesso ma degli altri, dell’avvenire del Paese, dà prova di una serietà che nessuna manifestazione marginale potrebbe annullare o sminuire. Perciò io vi dico: rafforzate questa vostra serietà, fate di voi stessi, della vostra organizzazione, una forza sempre più seria, capace di lievitare nella società italiana. Datevi una dimensione politica, una meditata iniziativa politica per diventare sempre più rilevanti nella vita del partito e del Paese; ma datevi anche una più profonda dimensione umana; siate sempre più capaci nella guida della vita comunitaria. Nel vostro lavoro non applicate solo l’intelligenza e il cuore, ma anche la preparazione culturale, umana e morale. Arricchitevi di tutte le risorse umane, di tutti i dati culturali, di tutti i dati umani capaci di assorbire l’ambizione e la fretta.</p><p class="paragraph" data-counter="6" id="p-6">Giovani ricchi di doti umane per condurre avanti con efficienza l’azione politica: vi rispettiamo e vi incoraggiamo, così come voi rispettate e incoraggiate il partito nella sua interezza.</p><p class="paragraph" data-counter="7" id="p-7">Sono qui per dirvi che vi siamo vicini, siamo collegati a voi. E il vivo applauso che avete rivolto al segretario del partito era l’applauso al partito di cui siete parte, che non è fatto solo di voi, ma anche di voi. Ciò non attenua l’interna dialettica del partito la cui vivezza è garanzia del vivere democratico, della capacità della <span about="https://w3id.org/moro/enoam/data/131116/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a corrispondere alle esigenze politiche. Non è la vostra posizione di avanguardia che intacca il rispetto del partito; siate vivaci nelle vostre critiche, liberi nelle cose che credete di dover dire. Ma l’assolvimento della vostra funzione non sia mai considerazione minore della <span about="https://w3id.org/moro/enoam/data/131116/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e delle forze che in essa si muovono. Ci muoviamo insieme, ci muoviamo tutti. Voi avete una funzione stimolante, ma tutta la <span about="https://w3id.org/moro/enoam/data/131116/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si muove nella varietà delle sue posizioni. Il partito tutto va rispettato perché esso, nel libero gioco democratico, giorno per giorno, corrisponde alle esigenze nuove che la realtà del Paese va proponendo.</p><p class="paragraph" data-counter="8" id="p-8">Sono lieto di essere tra voi, in un momento nel quale il partito, al termine di un dibattito, in una determinata situazione politica, ha guardato in prospettiva agli interessi del Paese ed ha avuto il coraggio doveroso di prendere una iniziativa importante. Sono lieto di essere tra voi mentre è in atto, nella realtà politica del Paese, una novità che risponde, credo largamente, alle intuizioni, alle speranze, alla volontà dei giovani democratici cristiani<sup><a href="#curatornote-2" id="curatornote-ref-2">[2]</a></sup>. Sarei venuto lo stesso anche se non fossimo nella piattaforma politica che avete contribuito a determinare. Sarei venuto lo stesso e vi avrei detto: Abbiamo questa situazione e non un’altra. Tuttavia sono lieto di essere qui ora che s’è avviata questa esperienza caratteristica nella vita del Paese.</p><p class="paragraph" data-counter="9" id="p-9">Non vorrei che nella naturale ricerca di cose sempre nuove e migliori voi vi fermaste a cogliere aspetti di insufficienza in qualsiasi realizzazione, e quindi anche in questa, specie nella fase iniziale. La realtà è sempre un po’ diversa dalla idealità che i giovani nella loro vivacità hanno perseguito.</p><p class="paragraph" data-counter="10" id="p-10">Di fronte alla realtà nuova, ricchissima di prospettive, fermatevi a lavorare su questa realtà che avete contribuito a costruire. Lavorate a consolidare, approfondire questa realtà; dateci il vostro aiuto per rassicurare, per raccogliere tutto quello che di significativo, di costruttivo c’è nella scelta che abbiamo fatto. Vorrei vedere i giovani soffermarsi sulle cose che abbiamo fatto per aiutare la <span about="https://w3id.org/moro/enoam/data/131116/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a ricavare tutto il frutto possibile nell’interesse del Paese. Questa realtà nuova significa innanzitutto approfondimento della volontà costruttiva e ordinatrice della vita sociale ad opera della <span about="https://w3id.org/moro/enoam/data/131116/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Questa piattaforma attinge e deve attingere in prima linea alle intuizioni ideali, alle impostazioni programmatiche della <span about="https://w3id.org/moro/enoam/data/131116/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, deve essere in grado di soddisfare le esigenze originali della <span about="https://w3id.org/moro/enoam/data/131116/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, la quale di volta in volta ha interpretato nuove esigenze, ha saputo trovare in sé medesima le idee e la forza capaci di adeguarla alla realtà politica in evoluzione.</p><p class="paragraph" data-counter="11" id="p-11">La politica di centro-sinistra comporta l’accentuazione del dovere, della volontà ordinatrice e rinnovatrice della <span about="https://w3id.org/moro/enoam/data/131116/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Deve esprimere il suo nuovo modo di intendere i problemi di giustizia e di libertà che si pongono nel Paese, sui vari piani: economico, sociale e culturale. Qui c’è un vasto campo di ricerca per la <span about="https://w3id.org/moro/enoam/data/131116/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, che deve trovare nella sua ispirazione, nella sua rimeditata esperienza, i motivi adeguati a costruire un programma in grado di dare un contenuto nuovo, una accentuazione alle intuizioni democristiane della giustizia e della libertà.</p><p class="paragraph" data-counter="12" id="p-12">In questo approfondimento di temi e di programmi, un posto particolare è riservato ai problemi della gioventù italiana che voi avete messo a fuoco, prospettando soluzioni e per i quali vi chiediamo approfondite indicazioni. Primo punto, dunque: una rinnovata coscienza operante della <span about="https://w3id.org/moro/enoam/data/131116/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella realtà appunto; l’incontro con forze politiche; per alcune, un incontro tradizionale anche se riscoperto in forme nuove; per altre, il <span about="https://w3id.org/moro/enoam/data/131116/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, un incontro nuovo, atipico, ancora accennato, legato a prospettive e speranze. Ancora una volta c’è qui una prospettiva della <span about="https://w3id.org/moro/enoam/data/131116/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che corrisponde ad una sua visione dominante, tipica, in rapporto al suo ruolo di partito di maggioranza relativa. Il problema dell’acquisizione delle forze socialiste alla democrazia è diverso se è impostato non da un piccolo partito, ma da un grande partito che ha guidato il Paese in questi anni in modo determinante.</p><p class="paragraph" data-counter="13" id="p-13">Questo è un punto caratteristico che vale a qualificare le cose nuove avviate. Non siamo trascinati, siamo noi che abbiamo proposto il tema dell’acquisizione di forze nuove per l’approfondimento, l’assicurazione della democrazia. È questo un fatto discriminante. Non siamo un partito conservatore, perché abbiamo certe intuizioni e impostazioni sui temi della giustizia sociale, perché facciamo leva sull’intervento dello Stato anche nelle forme più drastiche quando ciò sia indispensabile nel preminente interesse della comunità nazionale: ma non siamo un partito conservatore soprattutto perché sentiamo il problema dell’ampiezza necessaria nella vita democratica del Paese. Non si debbono porre ostacoli – salvo che per la tutela dei valori veramente essenziali – ad una assunzione di responsabilità politica nella vita democratica. Se è importante non aver dimenticato alcune remore che sono nel <span about="https://w3id.org/moro/enoam/data/131116/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, la necessità di difesa delle istituzioni da destra e da sinistra, è altrettanto importante che, pur avendo tenuto presenti queste cose, non le abbiamo giudicate tali da impedire la nostra iniziativa che è meditata. Quanto abbiamo fatto ci è sembrato potesse concorrere con più efficacia a una posizione di preclusione e rottura, a superare le remore e a dissolvere le incertezze del <span about="https://w3id.org/moro/enoam/data/131116/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> sulla via della difesa della democrazia italiana. È importante aver creduto nella circolazione delle idee, nella funzione di ogni forza democratica, nelle ragioni di collaborazione che non contrastano con le ragioni, sempre dominanti, della differenziazione.</p><p class="paragraph" data-counter="14" id="p-14">Siamo tutti impegnati ad approfondire questa prospettiva che non è compiuta e perfetta, ma è stata messa in essere al tempo giusto, proprio perché creava una piattaforma che andava approfondita e consolidata. Sulla base di un arricchimento, di una accentuazione del nostro programma, di un più decisivo apporto della <span about="https://w3id.org/moro/enoam/data/131116/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, in una posizione di lealtà e di coerenza, abbiamo potuto chiedere e possiamo chiedere quegli ulteriori sviluppi che conducano ad una conclusione veramente positiva ed utile, l’iniziativa per l’allargamento dell’area democratica che noi abbiamo assunto.</p><p class="paragraph" data-counter="15" id="p-15">Questo lavoro si svolge nel governo, di cui apprezziamo la continuità, la coerenza e l’efficacia; si svolge nel partito con particolare attenzione mentre ci prepariamo a presentarci al corpo elettorale<sup><a href="#curatornote-3" id="curatornote-ref-3">[3]</a></sup>. Ci presenteremo a questo incontro ciascuno con le sue caratteristiche, ma in ragione delle cose fatte, delle mete perseguite, degli strumenti adoperati. Noi abbiamo la coscienza tranquilla. C’è dunque una novità nella continuità. Ed è significativo cogliere la novità inserita in una continuità, che non vuol dire piatto riferimento a tutto quello che è avvenuto, perché anche noi abbiamo commesso errori, avuto incertezze, come errori certo commetteremo anche in avvenire. Ma quello che conta è il senso complessivo della nostra azione e che la novità sia inserita nella continuità la quale è data dalla nostra schietta ispirazione democratica, dalla volontà che abbiamo sempre avuto di garantire e arricchire la vita democratica in <span about="https://w3id.org/moro/enoam/data/131116/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="16" id="p-16">Riprendiamo l’azione di difesa, essendo spostati, in un certo senso, i confini della vita democratica. L’importante è che la <span about="https://w3id.org/moro/enoam/data/131116/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha tracciato una linea di discriminazione, che ha accettato di spostare in vista di un principio di evoluzione indubbiamente verificatosi, restando ferma una rigida ragione di difesa nei confronti di tutti i pericoli che ancora sussistono per la libertà del popolo italiano.</p><p class="paragraph" data-counter="17" id="p-17">Contro le minacce totalitarie di sinistra e di destra, siamo stati intransigenti ieri e siamo intransigenti ancora oggi. Siamo un partito che continua la sua opera, che, con strumenti nuovi, corrisponde a situazioni nuove nella identità dell’obiettivo; l’integrità della vita democratica del Paese. </p><p class="paragraph" data-counter="18" id="p-18">Un’altra esigenza che vorrei avvertita sempre più dai giovani è quella di una caratterizzazione sempre più netta del nostro partito. Ci sono obiettivi politici da perseguire insieme con altri, e bisogna farlo perché le collaborazioni sono importanti. Ma occorre che ogni partito parli un suo particolare linguaggio.</p><p class="paragraph" data-counter="19" id="p-19">Talvolta manca l’approfondimento delle ragioni tutte particolari per le quali la <span about="https://w3id.org/moro/enoam/data/131116/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> propone certe soluzioni. Occorre dunque ravvivare il senso delle caratteristiche ideali della <span about="https://w3id.org/moro/enoam/data/131116/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sulla base delle quali si fanno le cose che i giovani democristiani vogliono, ci si incontrerà con altre forze, laiche anche, ma con la propria ispirazione cristiana.</p><p class="paragraph" data-counter="20" id="p-20">Ritornate alle origini, riscoprite quella concezione dell’uomo e del mondo, che nella ispirazione cristiana ha una sua luce particolare. Troverete in ciò, non un limite, ma una ragione di ravvivamento, un modo di contatto con l’elettorato democristiano che viene a noi per tante ragioni, per risolvere i suoi problemi secondo una costruzione equilibrata della vita nazionale, ma soprattutto viene a noi per le nostre ragioni ideali. I partiti valgono in ragione degli ideali che professano. Gli ideali cristiani sono stati elemento determinante della nostra forza e lo saranno anche domani.</p><ol id="curatorNotes"><li about="https://w3id.org/moro/enoam/data/131116/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> X Congresso nazionale della gioventù democristiana, Perugia 27-28 luglio 1962. <a href="#curatornote-ref-1">↑</a></li><li about="https://w3id.org/moro/enoam/data/131116/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla linea politica del centro-sinistra, rappresentata in quel momento dal Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi, e alla prospettiva di un suo ampliamento con l’ingresso dei socialisti nella maggioranza. <a href="#curatornote-ref-2">↑</a></li><li about="https://w3id.org/moro/enoam/data/131116/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’11-12 novembre 1962 si sarebbero svolte le elezioni amministrative in 266 comuni e nella provincia di Massa e Carrara. <a href="#curatornote-ref-3">↑</a></li></ol></body></html>