<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.304" name="dcterms.relation"/><meta content="10.48678/unibo/aldomoro1.3.2.304" name="dcterms.identifier"/><meta content="Moro, Aldo, [Discorso tenuto al Supercinema di Roma in occasione della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.304." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al Supercinema diRomain occasione della campagna elettorale</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Supercinema di Roma in occasione della campagna elettorale </h1><p class="paragraph" data-counter="1" id="p-1">Parlando a <span about="https://w3id.org/moro/enoam/data/132304/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, il Presidente del Consiglio, on. Aldo Moro, ha detto che la consultazione elettorale in corso sollecita i partiti ad assumere con chiarezza la propria fisionomia politica ed a differenziarsi poi, con vigorosa polemica, là dove si tratta di definire i confini tra maggioranza ed opposizione.</p><p class="paragraph" data-counter="2" id="p-2">Questa esigenza è tanto più valida, quando siano in discussione, più che particolari programmi, le stesse basi della nostra convivenza civile, il sistema democratico come noi lo intendiamo in profondo dissenso con le posizioni ambigue, ma sostanzialmente eversive dell'estrema sinistra così come, del resto, con la spinta reazionaria, essa pure illiberale, soffocante e disumana, dell'estrema destra. Questi restano punti essenziali di riferimento, sui quali conviene pronunciarsi senza alcuna riserva e senza neppure immaginare che la radicale diversità sia naturale e perciò sottintesa. Del resto, pur con accenti diversi in forza di diverse esperienze, i partiti della coalizione prendono le mosse per la loro costruttiva intesa politica dalla divergenza di fondo che li oppone al comunismo, e naturalmente alla reazione, meno sorpassata ed insignificante che talvolta non si faccia apparire, in ordine al tema essenziale della libertà nella società e nello Stato. Queste cose occorre dunque tornare a dire, mentre sono chiare a tutti le ragioni politiche, le diversità d'intuizioni e di propositi che tengono i liberali fuori della maggioranza. </p><p class="paragraph" data-counter="3" id="p-3">E soprattutto conviene dirle nei confronti del <span about="https://w3id.org/moro/enoam/data/132304/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> e del suo inquieto e corrosivo alleato<sup><a href="#curatornote-1" id="curatornote-ref-1">[1]</a></sup>, dal momento che esso congiunge la durezza dell'attacco a fondo, soprattutto contro la <span about="https://w3id.org/moro/enoam/data/132304/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, con una untuosa disponibilità all'incontro con una <span about="https://w3id.org/moro/enoam/data/132304/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> indebolita e con i partiti di sinistra democratica messi, anche per questa via, alla mercé dell'egemonia comunista. Ed è pur vero che in questi anni, ed anche in questi giorni, si è rivendicato e si rivendica la possibilità e l'utilità di una influenza da esercitare sullo schieramento politico e sulla stessa maggioranza. Questa influenza noi abbiamo respinto e respingiamo, pronti solo, come abbiamo sempre fatto, a rispettare nel gioco parlamentare le forze di opposizione e ad ascoltare e giudicare le cose che esse ritengono di dover dire. Ma non possiamo dimenticare che le sconcertanti esperienze del mondo comunista che non finiscono di stupire e turbare, ci ammoniscono ancora di fronte al tipo di società e di istituzione politica che i comunisti, cambiando a loro modo le cose, sarebbero in grado di offrirei. Una persistente ambiguità poi consuma il piccolo patrimonio di rispettabilità democratica conquistato dal <span about="https://w3id.org/moro/enoam/data/132304/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> in una tattica pluriennale di inserimento, portando a giustificare, dove non sia in gioco un più diretto interesse come quello sindacale, il disturbo ed anche la violenza della vita democratica. Ed intanto il <span about="https://w3id.org/moro/enoam/data/132304/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, invece che dare con chiarezza e serietà, se lo può fare, il suo quadro politico ed il suo programma, allinea proteste tra loro incompatibili, alimenta il malcontento, esaspera il gioco dell'opposizione, là dove si tratta della pace si schiera, chiudendo gli occhi alla realtà, sempre da una parte sola e fa, invece che una politica estera tesa al suo naturale obiettivo di conciliazione, faziosa polemica e cattiva propaganda. </p><p class="paragraph" data-counter="4" id="p-4">Ora esso scopre persino che noi siamo imbarazzati, perché si dischiude una prospettiva di pace, che essi accolsero invece con sorpresa ed un qualche disagio, perché veniva a mutare una strategia elettorale lungamente preparata. C'è dunque una ambiguità scarsamente persuasiva e non c'è invece slancio nell'attacco comunista. Esso deve essere però tenuto in conto. Il suo successo sconvolgerebbe l'equilibrio politico ed aprirebbe incognite di drammatica disarticolazione in questa realtà di stabilità e di sicurezza democratica, della quale abbiamo finora fortunatamente goduto. La dialettica politica tra le forze di maggioranza è certo, e soprattutto in periodo elettorale, un dato ineliminabile, poiché si tratta di definire la fisionomia di ciascun partito, che non è certo chiamato a perdere la propria ragion d'essere o la propria anima. Essa può essere tuttavia, come noi continuiamo ad auspicare, composta e costruttiva e cioè insieme memore e previgente. Non può essere dimenticata infatti la ragione di fondo, tutt'altro che esaurita, la quale condusse ad associarsi, per evitare un vuoto politico, allargare ed arricchire la vita democratica, valorizzare forze politiche non ostili allo Stato e fiduciose nella sua autorità rinnovatrice e garante di una reale pacifica evoluzione del popolo italiano tutto intero, senza alcun margine la sciato all'indifferenza ed alla pressione del privilegio. Ci soccorre, nel dare misura alla polemica, anche la lungimiranza che tutti i partiti sollecita a prospettare una rapida ed organica collaborazione dopo le elezioni. </p><p class="paragraph" data-counter="5" id="p-5">Questa prospettiva è, assai più che non si pensi, un valido principio di orientamento per il corpo elettorale, una spinta positiva e rassicurante, atta a contrastare il gioco disarticolante e pessimistico di una opposizione, che è invece priva di idee chiare e di prospettive credibili e serie. Converrà dunque valorizzare questa ragione di unità e di speranza· della continuazione dello sviluppo democratico della nazione. Si può naturalmente pensare e sperare che si possa fare di più, organicamente e velocemente, in avvenire. Noi pure l'abbiamo detto ed auspicato, immaginando che le difficoltà già superate, l'affiatamento realizzato tra i partiti, la serenità di un Paese che in questi anni ha accettato la politica di centro-sinistra, consenta di fare di più in una economia ritornata in espansione, quella politica di rinnovamento e progresso che è nell'animo di tutti noi. Una politica, peraltro, che non consente la faciloneria (essa ne farebbe cadere le condizioni) ma chiede serietà e rigore oltre che generosità di propositi. Benché sia sgradevole dire qualche volta di no, una forza di governo non può fare a meno di compiere le scelte, tutt'altro che arbitrarie, proprie della programmazione. Essa è un quadro disegnato in termini di ragionevolezza politica e di valutazione degli interessi generali. Essa esclude perciò la prepotenza di uno o di più che sarebbe pagata dagli altri in termini di cocente ingiustizia patita. </p><p class="paragraph" data-counter="6" id="p-6">Anche la <span about="https://w3id.org/moro/enoam/data/132304/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> naturalmente richiama in questo momento la sua fisionomia, si riallaccia alla sua tradizione, ricorda l'alta funzione di equilibrio, di progresso e di unità esplicata in tanti anni, rivendica la sua parte di merito per avere effettuato al momento giusto una scelta politica aderente ai tempi ed ai problemi della nostra società e di avere contribuito a designare una piattaforma sulla quale le forze democratiche potessero cimentarsi e lavorare per la democrazia e per il Paese, sfuggendo alla pretesa egemonica del partito comunista. </p><p class="paragraph" data-counter="7" id="p-7">E per questo, e per la continuità democratica da assicurare domani, essa raccoglie, nella sua unità, la sfida comunista e si ripresenta per essere, nel dialogo democratico, che è ad essa connaturale, il più grande partito popolare italiano, in grado di contrastare la disarticolante influenza comunista e di impedire che le cose cambino nel senso che il comunismo vuole. La saggezza del popolo italiano, nel dare spazio alle forze democratiche, nell'assicurare il successo della coalizione, non ci priverà, ne sono certo, dello strumento equilibratore di una <span about="https://w3id.org/moro/enoam/data/132304/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> autorevole, quanto basti per contenere e contrastare la spinta comunista, per evitare riflussi a destra, per assicurare un dialogo sempre più largo e sicuro delle forze democratiche. </p><p class="paragraph" data-counter="8" id="p-8">Un fervido appello, in questo momento che è insieme di serenità e di attenzione all'evolvere delle cose nel nostro paese, rivolgo a tutti coloro che condividono l'ispirazione democratica di questa politica ed in ispecie coloro che furono così lungamente concordi nel cercare attraverso la <span about="https://w3id.org/moro/enoam/data/132304/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> equilibrio, sicurezza, progresso, movimento, unità del Paese. Esso si rivolge in particolare alle donne che, nelle profonde trasformazioni della nostra società e nei nuovi compiti, ogni giorno più importanti, ad esse attribuiti con crescente fiducia, sono una grande forza equilibratrice nella vita politica del Paese. Lo sono per le loro risorse morali, per la sensibilità alle migliori tradizioni, per l'acuta intuizione dei problemi dello sviluppo del popolo italiano, per la loro essenziale presenza nella famiglia, nella quale si presenta, si conosce e in tanta parte si domina la vicenda del mondo. Si rivolge ai giovani, perché ci dicano il loro disagio, la loro protesta, ma anche la loro speranza e si associno a noi, con piena dignità, per creare una nuova società giusta ed umana. </p><ol id="curatorNotes"><li about="https://w3id.org/moro/enoam/data/132304/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al Psiup. <a href="#curatornote-ref-1">↑</a></li></ol></body></html>