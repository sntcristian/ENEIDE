<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.165" name="dcterms.relation"/><meta content="10.48678/unibo/aldomoro1.1.0.165" name="dcterms.identifier"/><meta content="Moro, Aldo, Osservatorio 2, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.165." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Osservatorio 2</title>
<div id="mentionMeta"><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/></div>
<div id="referenceMeta">
<meta about="https://w3id.org/moro/enoam/data/p-nenni-non-c-e-bisogno-di-cordoni-sanitari-1945" typeof="fabio:Expression"/><meta about="https://w3id.org/moro/enoam/data/p-nenni-non-c-e-bisogno-di-cordoni-sanitari-1945" content="P. Nenni, Non c’è bisogno di cordoni sanitari, in Avanti! [edizione romana], a XLIX, n. 98, 26 aprile 1945, p. 1." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Osservatorio 2</h1><p class="paragraph" data-counter="1" id="p-1">Abbiamo letto sull’«Avanti!» del 26 aprile un accenno di <span about="https://w3id.org/moro/enoam/data/110165/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-1" id="curatornote-ref-1">[1]</a></sup> cattolici italiani, i quali, pur così conformisti, pur così tranquilli, hanno fame e sete di giustizia<sup><a href="#curatornote-2" id="curatornote-ref-2">[2]</a></sup>. E la conclusione è che quest’attesa di giustizia in tutti è una forza irresistibile, la quale avanza travolgendo ogni ostacolo sul suo cammino, rifiutando di assestarsi in termini di legalità, domandando ogni sacrificio per amore della libertà.</p><p class="paragraph" data-counter="2" id="p-2">E sia. Noi accettiamo di essere su questo fronte, al quale abbiamo dato il nostro contributo, ogni possibile contributo, e non da oggi.</p><p class="paragraph" data-counter="3" id="p-3">Ma non possiamo accettare né di perdere le caratteristiche proprie della nostra spiritualità, né di essere considerati, in questo travaglio dal quale sorge il mondo nuovo, come gli arrivati per ultimi, o, peggio, come coloro che furono sospinti per forza di eventi e non per intima persuasione e determinazione. Perché non possiamo dimenticare che la libertà fu scoperta ad un punto con la coscienza morale, con la interiorità responsabile dello spirito e la sua apparizione nel mondo coincise perciò con la rivelazione cristiana. E ciò anche se molti errori furono commessi da parte nostra e si continuano a commettere, i quali costituiscono una deviazione dalla linea diritta del Cristianesimo coerente a se stesso. Colpe di uomini, le quali possono e debbono essere corrette in quel processo di rinnovamento e di elevazione in cui consiste la vita morale.</p><p class="paragraph" data-counter="4" id="p-4">Ma dobbiamo ancora rivendicare la specialità della nostra posizione in questo fronte unico che raccoglie la maggior parte delle adesioni del mondo. Noi abbiamo certo fame e sete di giustizia e sappiamo che questa cosa si conquista e, se necessario, si difende con tutto il vigore della vita, con un impegno estremo e rischioso. Ma non possiamo adattarci a passare dinanzi al sangue senza raccapriccio, senza pensare amaramente che così non è punto ancora risolto un problema. Non possiamo stimare che la guerra valga quanto la pace, il disordine quanto l’ordine. Non possiamo non sentire il tremore di chi, conservando la sua sensibilità, è costretto ad usare mezzi inumani per una causa umana. Non siamo cioè semplicisti, forse neppure semplici. Vediamo i problemi nella loro radice interiore, guardiamo alle profondità insospettabili, alle pieghe amare delle anime umane. E il dolore di tutti è il nostro dolore. Perché la carità è così fatta che comprende tutto ed abbraccia tutto. Ciò non è fatto per affrettare il cammino, per rendere ben distinte le mete, per semplificare. La nostra rivoluzione perciò è infinitamente più lenta e più difficile, rivoluzione interiore destinata a cambiare nell’intimità il mondo. Perciò la nostra fame di giustizia, per quanto è forte, per tanto è difficilmente soddisfatta. Noi guardiamo intorno e lontano, senza illusioni.</p><p>(<em>a. m.</em>)</p><ol id="curatorNotes"><li about="https://w3id.org/moro/enoam/data/110165/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Pietro Nenni (1891-1980), uomo politico italiano. <a href="#curatornote-ref-1">↑</a></li><li about="https://w3id.org/moro/enoam/data/110165/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> L’articolo è <span about="https://w3id.org/moro/enoam/data/110165/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/p-nenni-non-c-e-bisogno-di-cordoni-sanitari-1945" typeof="biro:BibliographicReference">P. Nenni, <em>Non c’è bisogno di cordoni sanitari</em>, in <em>Avanti!</em> [edizione romana], a XLIX, n. 98, 26 aprile 1945, p. 1.</span> Il passo cui Moro allude è il seguente: «La fame e la sete di giustizia che è nel paese e alle quali ieri, qui in Roma, in un Convegno di Azione Cattolica, che è quanto di più moderato e codino si possa immaginare, rendeva un omaggio eloquente un padre della Chiesa, padre Bevilacqua da Brescia, non trascenderà in atti di violenza sol che il popolo italiano sappia che ha aperte davanti a sé le vie della legalità». Probabilmente il riferimento di Nenni è al convegno dei dirigenti dell’Azione cattolica celebrato a Roma dal 24 al 28 aprile 1945 presso il Pontificio ateneo lateranense, su cui anche Moro scrive, nel maggio seguente, l’articolo intitolato <em>Prospettive</em>.  <a href="#curatornote-ref-2">↑</a></li></ol></body></html>