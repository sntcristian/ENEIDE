<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.007" name="dcterms.relation"/><meta content="10.48678/unibo/aldomoro1.3.2.007" name="dcterms.identifier"/><meta content="Moro, Aldo, [Discorso e replica al Consiglio Nazionale della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.007." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso e replica davanti al Consiglio Nazionale</title>
<div id="mentionMeta"><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/attilio-piccioni" typeof="foaf:Person"/><meta about="https://w3id.org/moro/enoam/data/attilio-piccioni" content="Attilio Piccioni" property="rdfs:label"/><meta about="https://w3id.org/moro/enoam/data/attilio-piccioni" property="owl:sameAs" resource="http://www.wikidata.org/entity/Q343323"/><meta about="https://w3id.org/moro/enoam/data/attilio-piccioni" content="attilio-piccioni" property="wdt:P1986"/><meta about="https://w3id.org/moro/enoam/data/attilio-piccioni" content="Piccioni, Attilio" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/roberto-lucifredi" typeof="foaf:Person"/><meta about="https://w3id.org/moro/enoam/data/roberto-lucifredi" content="Roberto Lucifredi" property="rdfs:label"/><meta about="https://w3id.org/moro/enoam/data/roberto-lucifredi" content="http://www.wikidata.org/entity/Q3938911" property="owl:sameAs" resource="http://www.wikidata.org/entity/Q3938911"/><meta about="https://w3id.org/moro/enoam/data/roberto-lucifredi" content="Lucifredi, Roberto" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Discorso e replica davanti al Consiglio Nazionale</h1><p class="paragraph" data-counter="1" id="p-1">Cari amici, questo Consiglio Nazionale è chiamato innanzitutto a valutare, secondo le norme statutarie, la soluzione data alla crisi mediante la costituzione del Governo che ho l'onore di presiedere. Il Consiglio Nazionale del novembre scorso, richiamando le conclusioni adottate dal precedente Consiglio di luglio-agosto<sup><a href="#curatornote-1" id="curatornote-ref-1">[1]</a></sup>, aveva autorizzato Direzione e Gruppi Parlamentari a realizzare una maggioranza organica di centro-sinistra con la partecipazione al Governo anche del <span about="https://w3id.org/moro/enoam/data/132007/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span>. E ciò sulla base della piattaforma politica che il Consiglio Nazionale del luglio-agosto aveva delineato e che il Consiglio del novembre richiamava. Voi avete dinanzi, nella sua composizione e nel suo programma, il Governo che ne è scaturito e che risulta qualificato dalle dichiarazioni da me fatte nei due rami del Parlamento e in base alle quali ci è stata concessa la fiducia. Non ritengo perciò necessario delineare ora caratteristiche ed obiettivi del Governo, la cui azione si va svolgendo, pur nelle inevitabili difficoltà di un inizio nel quale devono essere fronteggiati complessi e gravi problemi, in modo coerente e continuo sia sul terreno della politica estera sia su quello della politica interna ed economico-sociale. Desidero confermare che il programma, al quale ci siamo impegnati, sarà tutto realizzato con senso di responsabilità ed assoluta lealtà, offrendo al Paese un complesso organico di misure ordinatrici e costruttive atte a rinnovare le strutture dello Stato, a consolidare le istituzioni, a ravvivare la vita economica e sociale, a realizzare più giusti rapporti umani, a diffondere e rendere concreta la libertà e dignità dei cittadini. L'opera di sviluppo, di giustizia, di libertà, alla quale ci siamo accinti, è un impegno d'onore per le forze politiche le quali hanno dato vita a questo Governo, ed è tale, nella sua organicità, da dimostrare ad un tempo la capacità dei Partiti di corrispondere alle ansiose attese della Nazione e la validità della collaborazione realizzata dopo un lungo e difficile periodo di preparazione ed in modo così significativo e ricco di speranze. Voglio perciò in questo momento, senza peraltro dissimulare le tante difficoltà che stanno dinanzi a noi e che dobbiamo giorno per giorno superare, ridire la mia fiducia nel costruttivo incontro che si è oggi realizzato ed il fermo proposito, che è nel Governo e certo nel Partito, di approfondirne il significato ed il valore, di consolidare la conquista politica e sociale che esso rappresenta, di sostenerlo con il rispetto e con la lealtà che giustamente ci sono richiesti. </p><p class="paragraph" data-counter="2" id="p-2">V'è dunque un compito del Governo che noi assolveremo nella speranza di conquistare la fiducia dei cittadini. E vi è un compito, come ora si accennava, del Partito, strettamente collegato al primo e tale che, in certo senso, lo condiziona. La nostra buona volontà infatti varrebbe ancora poco, se non fosse sostenuta dalla vostra fiducia, cari amici, e dal vostro impegno al centro ed alla periferia. È necessaria l'azione di un Partito che, conquistata attraverso un lungo dibattito ed una tormentata esperienza una linea politica capace di tradursi in atto, la approfondisce, l'arricchisce di contenuto, la salda con le tradizioni e le attese della <span about="https://w3id.org/moro/enoam/data/132007/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> la inserisce nella continuità del servizio reso al Paese, la pone in costante collegamento con l'opinione pubblica ed il corpo elettorale. Ebbene, noi non vogliamo immobilizzare né asservire il Partito, ma immaginiamo e speriamo che esso sappia e possa essere ad un tempo una forza capace di alimentare e giustificare la nostra azione e di secondare ed indirizzare nell'arco di tempo dei grandi sviluppi politici le correnti di opinione e le attese e le speranze del popolo italiano. Crediamo infatti nella <span about="https://w3id.org/moro/enoam/data/132007/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> che vogliamo servire con assoluta fedeltà, così come possiamo, nel nostro lavoro di oggi ed alla quale vogliamo lasciare libertà ed iniziativa, le quali corrispondono alla complessa realtà sociale, politica e spirituale del nostro tempo. Vogliamo per questo una <span about="https://w3id.org/moro/enoam/data/132007/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> consapevole, forte ed unita quale cercammo di farla, pur con la pochezza delle nostre forze, in questi anni di lavoro, di sofferenza e di passione. Guardando la realtà delle cose, la forza immane degli avvenimenti e degli ostacoli che limitano e condizionano ogni opera umana, sentiamo ora soprattutto quanto poco sia stato realizzato di quel che era dentro di noi e come ogni conquista sia modesta ed effimera. Vorremmo essere giudicati, se possibile, soprattutto in ragione delle intenzioni che furono sempre limpide, dei propositi che furono sempre onesti, dell'amore che portammo e portiamo alle persone ed alle cose che furono oggetto della nostra preoccupazione ed attenzione nei cinque anni circa del nostro difficile lavoro. Ed abbiamo la speranza e la certezza, anzi, che chi verrà dopo di noi saprà fare più di quello che noi abbiamo saputo fare, conservando ed accrescendo il patrimonio di cordialità, di rispetto, di unità, di onestà morale e politica che noi cercammo in questi anni di costituire nella <span about="https://w3id.org/moro/enoam/data/132007/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> e per la <span about="https://w3id.org/moro/enoam/data/132007/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ed il Paese. </p><p class="paragraph" data-counter="3" id="p-3">Nel rassegnare le dimissioni da Segretario della <span about="https://w3id.org/moro/enoam/data/132007/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> e nell'annunciare quelle del Segretario Amministrativo e dei componenti la Direzione, che mi hanno comunicato analoga intenzione o si sono associati questa mattina stessa alla mia decisione, desidero ringraziare con tutto il cuore quanti hanno cordialmente e generosamente in questi anni assecondato il mio lavoro nella Direzione unitaria, nella quale vi furono di rado divergenze e non mancò mai uno spirito amichevole e costruttivo, nel Consiglio Nazionale che tante volte, e nelle circostanze più diverse, sotto la guida del suo illustre Presidente, sen. <span about="https://w3id.org/moro/enoam/data/132007/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/attilio-piccioni" typeof="deo:Reference">Piccioni</span><sup><a href="#curatornote-2" id="curatornote-ref-2">[2]</a></sup>, mi onorò della sua fiducia, nei Gruppi Parlamentari della Camera e del Senato, i quali, sotto la guida di impareggiabili Presidenti, mi compresero, stimarono, aiutarono sempre, nei militanti del Partito che mi incoraggiarono con la loro solidarietà e con il loro amore alla <span about="https://w3id.org/moro/enoam/data/132007/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Ringrazio i Presidenti ed i componenti dei Governi che si sono succeduti in questi ultimi anni ed in specie gli ultimi di essi, i Governi <span about="https://w3id.org/moro/enoam/data/132007/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani </span>e <span about="https://w3id.org/moro/enoam/data/132007/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-3" id="curatornote-ref-3">[3]</a></sup>, che con coraggio ed abnegazione hanno aperto la via allo sviluppo politico nel quale riponiamo tante speranze per il rinnovamento democratico del nostro Paese. E ringrazio in particolare coloro che mi furono vicini con umiltà e generosità senza pari in questi anni, senza nulla chiedere e tutto dando di sé per le fortune del Partito e per l'amico impegnato nella massima responsabilità. È questo insieme di forze morali e di pronte energie che mi fa sperare, anche in una situazione difficile e ricca di problemi come questa, che resti intatta la vitalità della <span about="https://w3id.org/moro/enoam/data/132007/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, piena e decisiva la funzione del nostro Partito nella vita nazionale. Una <span about="https://w3id.org/moro/enoam/data/132007/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> pronta sempre alla sua battaglia per la giustizia e la libertà del popolo italiano, nella ricchezza della sue tradizioni e dei suoi ideali cristiani e democratici. </p><p><strong>La replica (27 gennaio 1964)</strong></p><p class="paragraph" data-counter="4" id="p-4">Le cose da dire sono in verità pochissime, dal momento che non si sono sentite obiezioni di rilievo alla parte che più direttamente mi interessa. Tutti hanno rivendicato, come un proprio dovere e come un titolo d'onore, il sostegno del Governo espresso dalla <span about="https://w3id.org/moro/enoam/data/132007/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, il quale, pertanto, deve ritenersi approvato da questo Consiglio Nazionale, al quale spetta per Statuto di chiudere la vicenda della crisi. </p><p class="paragraph" data-counter="5" id="p-5">Effettivamente, nonostante le difficoltà della situazione generale, ritengo di essermi mosso nelle direttive date dai Consigli Nazionali dell'agosto e del novembre scorsi, seppure con la duttilità che le trattative hanno imposto, e pertanto questo Governo – pur considerando tutti i punti di vista dei Partiti della coalizione – esprime il pensiero della <span about="https://w3id.org/moro/enoam/data/132007/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed intende mettersi al servizio del Paese secondo orientamenti che sono propri della <span about="https://w3id.org/moro/enoam/data/132007/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> oltre che dei Partiti alleati. Quanto al contenuto degli indirizzi, rinvio ai reiterati interventi parlamentari, accennando solo che essi si esprimono sostanzialmente, nel consolidamento della democrazia, nello sviluppo economico equilibrato, nella stabilizzazione della situazione congiunturale in coerenza con la politica di programmazione, nella politica di sicurezza internazionale e di pace. A tali obiettivi si sono del resto ispirati i primi atti di Governo<sup><a href="#curatornote-4" id="curatornote-ref-4">[4]</a></sup>. </p><p class="paragraph" data-counter="6" id="p-6">Si è detto da amici che hanno tenuto una linea di opposizione che questo Governo ha un carattere transeunte, non potendo vedersi in esso una incarnazione permanente della <span about="https://w3id.org/moro/enoam/data/132007/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>; se questo è vero, è vero però che questo Governo cerca di corrispondere alle esigenze del momento politico, restando al Partito, nella cui continuità ideale ho sempre creduto, il compito di garantire uno stabile collegamento con l'opinione pubblica e lo sviluppo democratico e sociale del Paese<sup><a href="#curatornote-5" id="curatornote-ref-5">[5]</a></sup>. </p><p class="paragraph" data-counter="7" id="p-7">Nessuna pretesa di longevità, dunque, ma auspicio di non deludere le attese e le speranze della <span about="https://w3id.org/moro/enoam/data/132007/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ed altresì di coloro che si sono impegnati, in una collaborazione nuova e difficile, nell'allargamento della vita democratica italiana. Quindi fiducia nella validità dell'incontro, che spetta alla <span about="https://w3id.org/moro/enoam/data/132007/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non solo appoggiare ma valorizzare, proprio perché esso è maturato in tanti anni di studio e di sacrificio. </p><p class="paragraph" data-counter="8" id="p-8">Prendo atto, dunque, con piacere delle parole di <span about="https://w3id.org/moro/enoam/data/132007/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span>, il quale ha distinto la fase critica, che legittimamente precede qualsiasi decisione, e la fase successiva alla decisione, che deve essere caratterizzata dalla doverosa collaborazione di tutti per della linea prescelta<sup><a href="#curatornote-6" id="curatornote-ref-6">[6]</a></sup>. Ma un ringraziamento debbo rivolgere al Consiglio Nazionale non come Presidente del Consiglio, ma come Segretario uscente che vede approvata l’opera sua. Ho sempre avuto consapevolezza, pur nel doveroso impegno, della mia inadeguatezza ai gravi compiti; tuttavia le dimissioni rendono ora superflua una risposta dettagliata agli amichevoli appunti che sono stati rivolti alla mia gestione. Mi soffermerò, comunque, sul tema della Direzione unitaria, che tocca la vitalità interna della <span about="https://w3id.org/moro/enoam/data/132007/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> come Partito di diritto, e che è stata giudicata dall'on. <span about="https://w3id.org/moro/enoam/data/132007/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span> come un'esperienza fallita. L'appunto non mi pare risponda a verità. Potrei, riandando al passato, ricordare più di una circostanza che dimostra come la Direzione unitaria sia stata una esperienza non negativa. Rammento ad esempio una lettera cordialissima di <span about="https://w3id.org/moro/enoam/data/132007/v1/mention-40" class="mention person" id="mention-40" property="dcterms:references" resource="https://w3id.org/moro/enoam/data/roberto-lucifredi" typeof="deo:Reference">Lucifredi</span><sup><a href="#curatornote-7" id="curatornote-ref-7">[7]</a></sup>, nella quale si sottolineava tutto il significato concreto che ebbe l'unitarietà della gestione direzionale nel corso delle ventuno difficili giornate di preparazione delle liste elettorali. Ciò non esclude, peraltro, che nel corso di più di quattro anni, non vi siano stati momenti di vuoto e di ritardo, o decisioni prese con urgenza senza averne previamente investita la Direzione. Ma, come uomo tormentato dal dubbio, non ho mai intenzionalmente seguito una politica del fatto compiuto, e se mai debbo rimproverarmi rinvii ma non atti di forza. </p><p class="paragraph" data-counter="9" id="p-9">Riconfermato il mio apprezzamento a questo metodo di convivenza, esprimo l'augurio che esso possa essere proseguito, con la partecipazione unitaria di tutti alle forme di vita più interessanti del Partito. Nessuna forza deve essere dispersa, ognuna deve essere valorizzata nel giusto ordine e nel rispetto reciproco, affinché tutti sappiano ritrovarsi nella <span about="https://w3id.org/moro/enoam/data/132007/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> al di là delle possibili posizioni polemiche, di fronte alle cose difficili e importanti da fare. </p><p class="paragraph" data-counter="10" id="p-10">Mi auguro ora che le nostre difficoltà – dalle quali siamo sempre usciti con senso di responsabilità, smentendo certe accuse di incapacità della <span about="https://w3id.org/moro/enoam/data/132007/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> di dirigere la vita italiana – siano superate anche questa volta, mostrando la forza e la vitalità del Partito. </p><p class="paragraph" data-counter="11" id="p-11">Ringrazio, infine, gli amici che mi hanno espresso la loro commossa riconoscenza, mentre a tutti coloro che mi hanno aiutato in questi anni va la mia amicizia e il mio affettuoso ringraziamento. </p><ol id="curatorNotes"><li about="https://w3id.org/moro/enoam/data/132007/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta, rispettivamente, del Consiglio Nazionale della Dc tenuto a Roma il 7 novembre 1963 e del Consiglio nazionale del partito svoltosi sempre a Roma tra il 29 luglio e il 2 agosto 1963. In entrambi i casi Moro aveva tenuto una relazione per sostenere la causa del centrosinistra organico e della necessità di allargare la maggioranza al Psi. <a href="#curatornote-ref-1">↑</a></li><li about="https://w3id.org/moro/enoam/data/132007/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Attilio Piccioni (1892-1976), politico democristiano e presidente del Consiglio nazionale della Dc. <a href="#curatornote-ref-2">↑</a></li><li about="https://w3id.org/moro/enoam/data/132007/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Amintore Fanfani (1908-1999), politico democristiano, ex segretario della Dc e più volte presidente del Consiglio. Giovanni Leone (1908-2001), politico democristiano ed ex presidente del Consiglio. Più in generale, il riferimento è ai governi di centro-sinistra Fanfani III (20 luglio 1960-21 febbraio 1962); Fanfani IV (21 febbraio 1962-21 giugno 1963) e al monocolore Dc guidato da Giovanni Leone (21 giugno 1963-4 dicembre 1963), il cosiddetto «governo balneare». <a href="#curatornote-ref-3">↑</a></li><li about="https://w3id.org/moro/enoam/data/132007/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si inquadrano in tal senso per esempio i primi provvedimenti presi dal Consiglio dei ministri del 13 gennaio 1964 per fronteggiare la congiuntura, ridurre il disavanzo e riequilibrare i conti della bilancia commerciale per stabilizzare la lira. Al tempo stesso, pochi giorni prima, il 9 gennaio 1964, era stato presentato dal ministro del Bilancio Antonio Giolitti il primo volume che raccoglieva il lavoro svolto dalla Commissione nazionale per la programmazione economica redatto da Pasquale Saraceno. <a href="#curatornote-ref-4">↑</a></li><li about="https://w3id.org/moro/enoam/data/132007/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Per controbattere alle accuse di chi – come per esempio Mario Scelba, sulla cui figura rimando alla nota successiva – vedeva nel centrosinistra una formula che avrebbe inevitabilmente indebolito la Dc, Moro ribadisce qui la sua concezione della centralità e imprescindibilità della funzione del partito cattolico nel paese. <a href="#curatornote-ref-5">↑</a></li><li about="https://w3id.org/moro/enoam/data/132007/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Scelba intervenne il 27 gennaio, ultimo giorno dell’assise democristiana, per riportare le posizioni della corrente di “Centrismo popolare”. Mentre ricordava come la sua corrente si fosse sempre opposta al centrosinistra, Scelba confermava nondimeno l’appoggio al governo, sebbene rivendicasse al partito il compito di vigilare sull’azione dell’esecutivo e, nello specifico, di eventuali derive a sinistra. Al contempo, riteneva conclusa l’esperienza della direzione unitaria, intesa come espressione della volontà unitaria del partito, poiché essa «aveva operato a senso unico» al momento della formazione del governo Moro. Scelba tuttavia riconosceva come gli anni della segreteria Moro fossero caratterizzati da una maggiore apertura degli organi direttivi alle diverse sensibilità interne al partito, che d’altra parte esprimeva l’attenzione di Moro all’unità della Dc. <a href="#curatornote-ref-6">↑</a></li><li about="https://w3id.org/moro/enoam/data/132007/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Roberto Lucifredi (1909-1981), politico democristiano ed ex ministro del governo Leone I. <a href="#curatornote-ref-7">↑</a></li></ol></body></html>