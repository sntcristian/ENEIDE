<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.234" name="dcterms.relation"/><meta content="10.48678/unibo/aldomoro1.3.2.234" name="dcterms.identifier"/><meta content="Moro, Aldo, [Intervento al convegno Dc di Lucca sui cattolici nei tempi nuovi della cristianità], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.234." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Intervento al convegnoDcdi Lucca sui cattolici nei tempi nuovi della cristianità</title>
<div id="mentionMeta"><meta about="https://w3id.org/moro/enoam/data/vittore-branca" typeof="foaf:Person"/><meta about="https://w3id.org/moro/enoam/data/vittore-branca" content="Vittore Branca" property="rdfs:label"/><meta about="https://w3id.org/moro/enoam/data/vittore-branca" property="owl:sameAs" resource="http://www.wikidata.org/entity/Q3561343"/><meta about="https://w3id.org/moro/enoam/data/vittore-branca" content="vittore-branca" property="wdt:P1986"/><meta about="https://w3id.org/moro/enoam/data/vittore-branca" content="Branca, Vittore" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/sergio-cotta" typeof="foaf:Person"/><meta about="https://w3id.org/moro/enoam/data/sergio-cotta" content="Sergio Cotta" property="rdfs:label"/><meta about="https://w3id.org/moro/enoam/data/sergio-cotta" property="owl:sameAs" resource="http://www.wikidata.org/entity/Q3956074"/><meta about="https://w3id.org/moro/enoam/data/sergio-cotta" content="Cotta, Sergio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Intervento al convegno Dc di Lucca sui cattolici nei tempi nuovi della cristianità</h1><p class="paragraph" data-counter="1" id="p-1">Prendo la parola con trepidazione, perché non ho qualifica per entrare in questo elevato dibattito, né ho avuto il tempo di approfondire i temi proposti. La nostra vita è presa, purtroppo, da molte cose minori, il che impedisce di corrispondere, come si vorrebbe, agli stimoli che ci vengono da così utili iniziative. Un ringraziamento, innanzi tutto, devo al prof. <span about="https://w3id.org/moro/enoam/data/132234/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/vittore-branca" typeof="deo:Reference">Branca</span><sup><a href="#curatornote-1" id="curatornote-ref-1">[1]</a></sup>, che ha voluto salutarmi questa mattina con l'amicizia di sempre. Vorrei altresì esprimere un vivissimo apprezzamento per gli illustri relatori, dei quali ho in parte ascoltato ed in parte letto le relazioni estremamente interessanti. La mia presenza qui manifesta poi un vivissimo compiacimento per lo sforzo che la <span about="https://w3id.org/moro/enoam/data/132234/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> compie in questo momento, in questo modo con una collaborazione così qualificata, per chiarire meglio a se stessa la sua ragione d'essere, per ritrovare la consapevolezza di una propria permanente funzione, per determinare attraverso un dibattito libero da ogni immediata preoccupazione politica la via migliore per continuare ad adempiere al suo compito nella vita nazionale. Questo comune sforzo di ricerca sostiene ed alimenta la nostra attività sovente arida e difficile, la quale ha bisogno di quando in quando di essere chiarita, ravvivata e giustificata, anche criticamente, se volete, ma giustificata. Ciò varrà a dissipare quel senso di vuoto che qualche volta avvertiamo, dando la confortante consapevolezza di una presenza utile per la vita della Nazione. </p><p class="paragraph" data-counter="2" id="p-2">Mi pare che, tra i tanti spunti offerti dalle relazioni, sia dominante il tema della partecipazione dei cattolici nella vita politica del nostro Paese. Di fronte ad interrogativi ricorrenti, tanto più comprensibili nell'odierno profondo riesame delle cose, ci si domanda ancora se c'è e qual è la ragione della nostra presenza nella vita politica del Paese. lo sono naturalmente d'accordo col prof. <span about="https://w3id.org/moro/enoam/data/132234/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/sergio-cotta" typeof="deo:Reference">Cotta</span><sup><a href="#curatornote-2" id="curatornote-ref-2">[2]</a></sup> nel riaffermare la libertà di scelta circa il modo secondo il quale il cristiano è chiamato ad operare nella vita pubblica, ad assolvere in essa il suo compito sulla base degli ideali cristiani. So bene che essa risponde, tra l'altro, all'esigenza di rendere evidente la posizione superiore e distaccata della Chiesa, la quale non può identificarsi con nessuna dottrina e nessuna prassi politica. </p><p class="paragraph" data-counter="3" id="p-3">C'è un necessario alibi delle idealità cristiane di fronte alle forme, fatalmente inadeguate ed il mutamento attraverso le quali si esprime l'impegno politico. E c'è anche un autentico rispetto per la libertà di scelta dell'uomo, della quale questa è una ulteriore manifestazione. Ma io ritengo pure che, non sul piano dei principi, ma su quello della utilità sociale, non sul piano della comodità, ma dell'utilità v'è una ragione che giustifica la presenza unitaria dei cattolici nella vita nazionale. Essa evidentemente non è tale da impegnare rigidamente. Come diceva il prof. <span about="https://w3id.org/moro/enoam/data/132234/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/sergio-cotta" typeof="deo:Reference">Cotta</span>, chi vuole liberamente stare, stia, chi non vuole stare, vada. Non è questa dunque una presenza obbligatoria e che tragga la sua giustificazione da una pressione autoritaria, ma è una libera presenza giustificata da un lato da un naturale modo di operare delle idealità cristiane nel confronto con la realtà storica e dall'altro dalle condizioni del nostro Paese. Vi è una naturale tendenza degli ideali cristiani ad animare, sulla base di una certa coerenza, di una certa sintonia, di una certa solidarietà, lo sforzo che in una società nazionale si compie d'interpretare e dominare la realtà storica. lo trovo comprensibile e, qualche volta, agevole, il convergere dei cristiani in responsabilità politiche solidamente assunte. Né riesco ad immaginare che sia più facile assumere posizioni politiche coerenti con i propri ideali in formazioni diverse, seppure rispettose di valori religiosi, ma certamente ispirate, nel fondo, ad ideologie non vicine alla intuizione cristiana dell'uomo e del mondo. </p><p class="paragraph" data-counter="4" id="p-4">Credo, quindi, che vi sia una naturale tendenza a sperimentare, come noi abbiamo fatto, la possibilità e l'utilità di muoversi insieme, sul terreno politico, confrontando idee ed esperienze, nella speranza di trovare un punto di incontro e di fare così qualche cosa di utile per il nostro Paese. Qualche cosa che non contraddica gli ideali cristiani e in qualche modo li serva, con quella umiltà e con quel distacco che sono stati qui giustamente richiesti. Quindi, nessuna pretesa di ottenere investiture, nessuna pretesa di corrispondere con la realtà nella quale viviamo ad ideali che sono e debbono rimanere al di sopra e che nessuna esperienza potrà mai dire di aver attuato. È però ammissibile uno sforzo di buona volontà per tradurre insieme nel migliore modo possibile lo spirito cristiano, quel dovere di coscienza del quale ci parlava il prof. <span about="https://w3id.org/moro/enoam/data/132234/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/sergio-cotta" typeof="deo:Reference">Cotta</span> nella realtà storica ed in rapporto ai problemi del Paese. E qui vorrei richiamare l'altro elemento che mi pare giustifichi l'azione unitaria dei cattolici democratici e cioè il modo di essere proprio del nostro Paese. È l'esperienza che noi abbiamo vissuto. Potrà forse essere utile, per coloro che hanno la possibilità di considerare le cose su di un piano così elevato, così come i nostri relatori, raccogliere l'esperienza di chi la vita pubblica italiana ha dovuto affrontare da più di venti anni, giorno per giorno. Si coglierebbe allora la sensazione, vorrei dire, di vuoto che avverte chi abbia oggi una concreta responsabilità politica, ove si immagini mutato lo schema tradizionale della dislocazione delle forze nel nostro Paese. Certo tutto può evolvere e noi non dobbiamo rifiutarci di presagire situazioni nuove che possano profilarsi in avvenire e, in determinate circostanze, apparire accettabili. </p><p class="paragraph" data-counter="5" id="p-5">Ma oggi come oggi, e cioè a 22 anni dalla ripresa dell'attività unitaria dei cattolici democratici nella vita politica italiana, ancora questa presenza realizzata in fedeltà alle esigenze della vita democratica, nel severo confronto con i problemi del Paese, appare a me indispensabile. Lo penso dunque non come chi guardi agli inizi di una esperienza, ma proprio oggi, dopo che tante cose sono mutate e tanto pensiero critico si è svolto. Ancora oggi chi abbia la responsabilità del Paese, sente che sarebbe gravissima iattura se fosse meno rigorosa e meno efficace l'azione dei cattolici democratici nella vita italiana. È una testimonianza che io porto; essa è avvalorata dall'esperienza tormentata di questi 22 anni di storia. Per questa esperienza evidentemente siamo tutti pronti a fare la nostra autocritica, in quanto essa sia giustificata; possiamo e dobbiamo dire in qual misura siamo mancati ai nostri compiti; come siamo stati inadeguati in alcune situazioni e, forse, lontani, insensibili, di fronte ad esigenze che un'ispirazione cristiana e la realtà politica del Paese imponevano di cogliere. E tuttavia la costante, feconda, equilibratrice presenza dei cattolici italiani sul terreno democratico, nel corso di questi anni, resta come una delle cose importanti e decisive della storia italiana del dopoguerra, resta quella reale garanzia che essa ha costituito ed ancora può e deve costituire di fronte ai vecchi e nuovi problemi della società italiana. </p><p class="paragraph" data-counter="6" id="p-6">In prima linea c'è la difesa della libertà che è essenziale; era essenziale ieri ed è ancora essenziale oggi. A questo fine era ed è di grande rilevanza la mobilitazione dei cattolici italiani. In questa constatazione non voglio inserire nessun elemento di esaltazione, ma non posso comprimere questo dato di fatto: la grande mobilitazione dei cattolici italiani è stata, nel corso di questi anni, l'ossatura fondamentale sulla quale il Paese si è assestato ed ha progredito. Se essa non ci fosse stata, io non vedo che cosa avrebbe potuto surrogarla. E penso, quindi, che sia stato un atto di grande consapevolezza dei cattolici italiani quello di avere assunto ieri, le proprie responsabilità, così come io credo che essi siano e debbano essere pronti con fiducia ed insieme con rigore critico ad assumerle ancora oggi. Perché sussistono, ancora oggi, le ragioni di solidarietà che ci sospingono e si apre ancora oggi, nel Paese, un vuoto incolmabile, se non v' è la presenza operosa e feconda dei cattolici italiani. </p><p class="paragraph" data-counter="7" id="p-7">Che cosa abbiamo voluto fare? Perché siamo entrati sulla scena politica e ci siamo stretti in questa solidarietà? Lo abbiamo fatto per difendere la libertà, per creare un equilibrio politico, per mediare di fronte alle spinte contrastanti della nostra società, per assicurare la continuazione ordinata dello sviluppo sociale e politico. Ebbene dobbiamo essere presenti ancor oggi con una visione compiuta delle esigenze che qualsiasi società propone. Anche questo convegno, oltre che essere un invito a ritrovare fiducia in noi stessi, a riscoprire il nostro dovere, è un invito a definire il nostro giusto posto nella società italiana. Non si tratta infatti di essere presenti come che sia e meno ancora di essere presenti soltanto come una forza di arresto di fronte alle spinte eversive della nostra società. Noi lo siamo stati soprattutto in un certo momento, quando questa azione di resistenza era necessaria e condizionante ogni sviluppo civile. E lo abbiamo fatto, certo, con la durezza polemica che era necessaria per vincere la battaglia della libertà in <span about="https://w3id.org/moro/enoam/data/132234/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ma anche con autentico spirito democratico, nel desiderio, nello sforzo non di arrestare soltanto, ma di creare, superato il pericolo, una vera e completa democrazia in <span about="https://w3id.org/moro/enoam/data/132234/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Questa esigenza diventa ogni giorno più chiara. </p><p class="paragraph" data-counter="8" id="p-8">Ed ecco questo convegno che nasce dalle stimolanti conclusioni del Concilio, che nasce dai fermenti nuovi delle Encicliche Pontificie, e dall'ultima in particolare<sup><a href="#curatornote-3" id="curatornote-ref-3">[3]</a></sup>, che muove da una società civile, sempre più esigente di fronte alla classe politica, la quale non solo ci domanda di poter vivere autonomamente le sue esperienze, ma chiede che noi favoriamo il suo autonomo sviluppo. Ebbene questo convegno si propone d'identificare tutto lo spazio che noi dobbiamo occupare tutto intero il compito che, nella nostra autonomia e responsabilità, dobbiamo assumere in questo momento di storia. Esso ci porta a comprendere il senso di questo tempo cosi nella coscienza civile come in quella religiosa. </p><p class="paragraph" data-counter="9" id="p-9">Questo è il tempo di una democrazia integrale, la quale ha due aspetti. Il primo è il dialogo, il contatto con gli altri, il rispetto dell'altrui libertà, dell'altrui pensiero, dell'altrui volontà. Il dialogo è da intendere nel senso più largo e quindi anche come dialogo politico. Ebbene, noi siamo qui per garantire il dialogo politico in <span about="https://w3id.org/moro/enoam/data/132234/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e per viverlo noi stessi con una profonda convinzione ed uno sforzo, vorrei dire, cristiano ad accoglierne e realizzarne tutto il significato. È un dialogo che ci pone in collegamento con tutti, senza esclusione riel senso più nobile e del resto tradizionale della nostra battaglia democratica. Infatti, anche nei momenti più duri del nostro contrasto politico con le forze totalitarie noi abbiamo parlato non da totalitari che si difendono, ma da democratici che vogliono vincere facendo crescere la società democratica. Ecco come, ecco in che senso costruttivo abbiamo ieri difeso la libertà. E se lo abbiamo fatto ieri, tanto più dobbiamo farlo oggi che il dialogo si è approfondito. Ciò comporta un'assoluta chiarezza e nettezza di posizioni, senza alcun compromesso, ma significa insieme garanzia del gioco democratico, valorizzazione dell'esperienza democratica e parlamentare, come quella nella quale si celebra la libertà e si fa crescere e consolidare la libertà nel nostro Paese. In questo dialogo è compreso naturalmente l'incontro tra diversi, ma affini, coloro con i quali anche si polemizza, ma con i quali si collabora e si costruisce insieme. È guardando a queste cose, che si può parlare con misurato orgoglio della presenza insostituibile dei cattolici italiani nella vita politica del Paese. Questa misura deve consentire di non allontanare nessuno ed anzi rafforzare la disponibilità non già a superare le differenze ma a non farne uno strumento che impedisca le collaborazioni necessarie e feconde per la vita del Paese. Queste cose vanno dette ancora in questo momento, perché sono fondamento di quella politica di collaborazione democratica che noi abbiamo praticato e pratichiamo nella ricerca del collaboratore più adatto, che può essere anche un collaboratore difficile. Come ieri vi furono difficoltà ve ne sono anche oggi. Ed anche oggi vi sono collaboratori difficili. Ma un collaboratore difficile, se è quello giusto, è un collaboratore necessario e prezioso ed impone al cristiano democratico di fare della difficoltà un'occasione per elevare di tono e di livello la vita politica, perché essa non si immeschinisca nelle piccole polemiche quotidiane, ma sappia guardare lontano. </p><p class="paragraph" data-counter="10" id="p-10">Ma il senso della democrazia integrale è anche nel fatto che c'è una società la quale vuole essere tutta liberata, liberata da ogni condizionamento. Certo essa non deve essere liberata dalla sua dignità, dal suo dovere, dal vincolo di solidarietà che la deve stringere sempre. Ma, al di fuori di questo, questa società democratica nella quale siamo, vuole essere liberata da tutto: dal bisogno, dall'ignoranza, dall'umiliazione. Questa è la cosa più importante. Ci può essere certamente un discorso intorno alle tecniche dello sviluppo; ed in proposito nelle relazioni sono dette alcune cose estremamente interessanti, il cui senso è soprattutto la necessità di smitizzare alcune formule che appaiano condannate dalla rapida evoluzione tecnica ed economica del nostro tempo. Ma non è tanto importante il mutamento nelle tecniche creatrici della ricchezza quanto il dato di fondo della liberazione e dell'affermazione della dignità dell'uomo. E noi siamo e dobbiamo essere mobilitati per questo, impegnati in una risposta terribilmente difficile. </p><p class="paragraph" data-counter="11" id="p-11">Qualche volta sono accusato di guardare troppo all'oggi, alle realtà pressanti, al gioco degli interessi contrastanti. Riconosco che queste cose sovente diventano dominanti e che, se si ha la responsabilità delle cose di ogni giorno, si sente il dovere di tenere il passo giusto, affinché le cose non si aggroviglino e non portino, invece che alla liberazione, all'anarchia e, quindi, all'oppressione. Ma in questo processo dunque che ha i suoi tempi, che ha la sua gradualità, che ha le sue esigenze, giorno per giorno, sia almeno chiaro l'obiettivo verso il quale noi muoviamo. Questo obiettivo è la liberazione dell'umanità; è l'attribuzione concreta della dignità di uomini e di cristiani a coloro che sono nella società politica che ci è stata affidata e della quale abbiamo la responsabilità. È dunque da riconfermare, in questo momento, che vi è un'esigenza permanente di dialogo politico, benché difficile e che vi è un grande obiettivo di libertà, il quale corrisponde in modo puntuale alla sensibilità dei cattolici. Questo è l'essenziale. </p><p class="paragraph" data-counter="12" id="p-12">E qui portiamo la nostra anima cristiana; sappiamo bene che non la portiamo tutta, sappiamo bene che non camminiamo con il passo che sarebbe desiderabile, sappiamo bene che vi sarà sempre un enorme residuo tra quello che avremo a grado a grado costruito e la società ideale alla quale tendiamo. E tuttavia la nostra sensibilità cristiana ci colloca in questo momento di storia ed in questo ambiente, per essere i garanti delle libertà democratiche e per sviluppare la dignità di tutto il popolo italiano. </p><p class="paragraph" data-counter="13" id="p-13">Infine, c'è il tema della pace. lo ho colto nelle espressioni finali delle due relazioni, appassionate perorazioni di pace e mi sono domandato con scrupolo che cosa facciamo, che cosa sappiamo fare, che cosa possiamo fare per la pace nel mondo. Noi cattolici impegnati nella vita politica. Possiamo incrociare le braccia? Vi è certo un'esigenza di assunzione di responsabilità del politico, il quale non può consentire, come non può compiere, soprusi, il quale non può accettare pericolose alterazioni degli equilibri che caratterizzano il faticoso progresso del mondo verso la pace. lo sento quanto pesino queste responsabilità. Noi certo non abbiamo quelle proprie delle grandi potenze: ne abbiamo di minori, ma ne abbiamo noi pure. Abbiamo la responsabilità del dire certi sì e certi no, perché ciò altera il gioco delle forze, incide sulla realtà politica esistente. Ma dobbiamo, se assumiamo questa responsabilità, rinunciare alla speranza, rinunciare all'impegno della ricerca di una meta di pace per tutta l'umanità forse lontana, ma sicura e soprattutto moralmente doverosa? Non dobbiamo rinunciare. lo credo che lo sviluppo della società democratica, e tanto meglio se in essa i cristiani sono presenti a permearla del loro spirito, e perciò il processo della liberazione dell'uomo ed il libero dibattito porta alla pace. Perché la democrazia, nel suo vero significato, è anche liberazione dalla necessità della violenza ed affermazione della personalità, progressiva affermazione della personalità, al di fuori del contrasto di potenza, nell'ordine interno come nell'ordine internazionale. Se io mi domando come sarà il mondo di domani, credo di poter dire che esso sarà pacifico se sarà democratico. La democrazia, senza eliminare di colpo le tensioni, garantisce la pace politica e, alla lunga, la pace sociale, perché essa e liberatrice. Così nell'ordine internazionale, se i popoli saranno liberi e se vi sarà uno sviluppo democratico continuo, se la violenza diventerà mano a mano inutile, perché surrogata dal dibattito e dal senso progrediente della dignità umana, avremo trovato una valvola di sicurezza nel mondo ed avviato un mondo verso la pace. È una meta lontana, ma noi lavoriamo per essa. Ed io voglio confermarlo in questo momento, malgrado i condizionamenti che sono nella realtà politica, che sono nel senso di responsabilità dell'uomo politico, anche cristiano. Lo spazio che noi occupiamo, l'occupiamo per realizzare la pace nel mondo. Abbiamo certo presenti i problemi della nostra società. Siamo fedeli ad essa. La comprendiamo ed accogliamo tutta intera, ma non ne siamo dominati. La vogliamo interpretare e guidare secondo i nostri ideali. Siamo qui come cattolici democratici, non per le nostre comodità, non con i nostri compromessi, non per giochi di potere. Siamo qui, magari con una insufficienza che vogliamo confessare, con una idealità cristiana, per accompagnare il moto ascendente della società umana.</p><ol id="curatorNotes"><li about="https://w3id.org/moro/enoam/data/132234/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Vittore Branca (1913-2004), filologo e letterato. <a href="#curatornote-ref-1">↑</a></li><li about="https://w3id.org/moro/enoam/data/132234/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Sergio Cotta (1920-2007), filosofo e giurista. <a href="#curatornote-ref-2">↑</a></li><li about="https://w3id.org/moro/enoam/data/132234/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’enciclica <em>Populorum Progressio</em>, promulgata da Paolo VI il 26 marzo 1967. <a href="#curatornote-ref-3">↑</a></li></ol></body></html>