<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.134" name="dcterms.relation"/><meta content="10.48678/unibo/aldomoro1.2.1.134" name="dcterms.identifier"/><meta content="Moro, Aldo, La Democrazia Cristiana per la libertà della scuola, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.134." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>La Democrazia cristiana per la libertà della scuola</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/epicarmo-corbino" typeof="foaf:Person"/><meta about="https://w3id.org/moro/enoam/data/epicarmo-corbino" content="Epicarmo Corbino" property="rdfs:label"/><meta about="https://w3id.org/moro/enoam/data/epicarmo-corbino" property="owl:sameAs" resource="http://www.wikidata.org/entity/Q3726831"/><meta about="https://w3id.org/moro/enoam/data/epicarmo-corbino" content="epicarmo-corbino" property="wdt:P1986"/><meta about="https://w3id.org/moro/enoam/data/epicarmo-corbino" content="Corbino, Epicarmo" property="skos:prefLabel"/><meta about="https://w3id.org/moro/enoam/data/tristano-codignola" typeof="foaf:Person"/><meta about="https://w3id.org/moro/enoam/data/tristano-codignola" content="Tristano Codignola" property="rdfs:label"/><meta about="https://w3id.org/moro/enoam/data/tristano-codignola" property="owl:sameAs" resource="http://www.wikidata.org/entity/Q3999039"/><meta about="https://w3id.org/moro/enoam/data/tristano-codignola" content="tristano-codignola" property="wdt:P1986"/><meta about="https://w3id.org/moro/enoam/data/tristano-codignola" content="Codignola, Tristano" property="skos:prefLabel"/><meta about="https://w3id.org/moro/enoam/data/orazio-condorelli" typeof="foaf:Person"/><meta about="https://w3id.org/moro/enoam/data/orazio-condorelli" content="Orazio Condorelli" property="rdfs:label"/><meta about="https://w3id.org/moro/enoam/data/orazio-condorelli" property="owl:sameAs" resource="http://www.wikidata.org/entity/Q3884899"/><meta about="https://w3id.org/moro/enoam/data/orazio-condorelli" content="orazio-condorelli" property="wdt:P1986"/><meta about="https://w3id.org/moro/enoam/data/orazio-condorelli" content="Condorelli, Orazio" property="skos:prefLabel"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" content="http://www.wikidata.org/entity/Q9592" property="owl:sameAs" resource="http://www.wikidata.org/entity/Q34651"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>La Democrazia cristiana per la libertà della scuola</h1><p class="paragraph" data-counter="1" id="p-1">Il problema della scuola è stato tra i più dibattuti alla costituente, prima in sede di commissione, poi in assemblea plenaria<sup><a href="#curatornote-1" id="curatornote-ref-1">[1]</a></sup>. La ragione di tale appassionato interesse è chiara, poiché possedere la scuola, poterla indirizzare in conformità della propria idea dello uomo e del mondo, significa essere padroni dell’avvenire. Per evitare il monopolio delle idee, che è il tratto caratteristico della dittatura, bisogna avere una scuola libera. È questa la battaglia che il partito della <span about="https://w3id.org/moro/enoam/data/121134/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, in piena fedeltà al proprio programma, ha combattuto tra grandissime difficoltà in questi mesi e in modo decisivo negli ultimi giorni. È stata una battaglia – sia detto subito ad evitare ogni equivoco – contro il monopolio statale in materia di istruzione e non già contro la scuola statale. La quale ha in Italia una grande tradizione e una solida struttura; la quale è anche essa la nostra scuola, poiché è frequentata dal popolo italiano nella sua grande maggioranza cattolico. Noi non abbiamo in linea di principio alcun pregiudizio antistatale e anzi attribuiamo allo Stato ed alle sue istituzioni, fra le quali è la scuola, una importanza decisiva sulla vita umana. Non possiamo perciò concordare con coloro – sono stati tanti in questi giorni alla costituente, dai liberali ai comunisti, ai socialisti di tutte le tinte, ai repubblicani – i quali hanno affermato il valore preminente o addirittura esclusivo della scuola di Stato, considerata la sola libera e la sola capace di educare in spirito di libertà. Una vera libertà in materia di istruzione e di educazione si ha, invece, quando tutti gli indirizzi educativi possano svolgersi ed organizzarsi opportunamente senza privilegi e senza menomazioni; quando vi sia, accanto alla libera iniziativa, la libera scelta della famiglia che ha la responsabilità suprema di indirizzare il fanciullo ed è la sola garante della sua libertà. </p><p class="paragraph" data-counter="2" id="p-2">Noi abbiamo molto insistito sulla libertà effettiva della scuola, perché in teoria la libertà di iniziativa e di scelta scolastica non era negata, ma veniva concepita in modo tale che ne risultava di fatto il monopolio della scuola statale. La libertà effettiva si realizza mediante la parità tra scuola statale e non statale, sempre che, si intende, quest’ultima offra ragionevoli garanzie di serietà nell’assolvimento dei suoi compiti. Aldilà delle generiche dichiarazioni era questo il punto più rilevante. Che cosa importa infatti che si affermi la libertà della scuola non statale, se questa poi non gode la fiducia dello Stato né ha alcun potere di testimoniare il rendimento sugli studi dei propri alunni? Questo è stato naturalmente il punto di maggior resistenza da parte delle forze laiciste e statolatrici di destra e di sinistra, le quali si son piegate alla nostra tesi, e dopo molte resistenze, quando hanno visto sfumare la possibilità di una vittoria. È stata così riconosciuta non solo la libertà della scuola, ma il diritto costituzionalmente garantito ad ottenere la parità in presenza di condizioni tali che realizzino la piena libertà della scuola ed assicurino equipollenza di posizione scolastica per gli alunni di essa rispetto a quelli degli istituti statali. Il richiamo poi ad esami di Stato che valgano per tutte le scuole come un periodico controllo della serietà degli studi non può neppure considerarsi una violazione del principio di parità delle scuole. Infatti la futura legislazione scolastica potrà disciplinarli in maniera che la libertà effettiva delle scuole non statali non ne risulti menomata. Se avremo perciò un Parlamento che sappia difendere la libertà, la battaglia combattuta in sede costituzionale dovrebbe risultare una permanente e solida garanzia. Una particolare considerazione merita il problema relativo ai sussidi statali alle scuole private. Noi non abbiamo chiesto alla costituente che lo Stato finanziasse le iniziative educative e di istruzione di enti e di singoli, ma abbiamo votato contro l’emendamento <span about="https://w3id.org/moro/enoam/data/121134/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/epicarmo-corbino" typeof="deo:Reference">Corbino</span><sup><a href="#curatornote-2" id="curatornote-ref-2">[2]</a></sup> (e siamo stati soli in tutta la camera), in quanto esso tendeva a porre un divieto costituzionale ad una assunzione di oneri a tal fine quando lo Stato lo ritenesse opportuno.</p><p class="paragraph" data-counter="3" id="p-3">Abbiamo chiesto in due – ed è cosa assai diversa – checché si sia detto in contrasto dall’on. <span about="https://w3id.org/moro/enoam/data/121134/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/tristano-codignola" typeof="deo:Reference">Codignola</span><sup><a href="#curatornote-3" id="curatornote-ref-3">[3]</a></sup> – l’affermazione del diritto degli studenti di qualsiasi scuola a concorrere per l’assegnazione di borse di studio statali ed a fruire di esse nelle scuole di propria fiducia. La cosa non è una forma di aiuto alla scuola, ma un contributo dato dallo Stato allo scolaro meritevole, nell’intento di rendere effettivo non soltanto il suo diritto alla istruzione, ma anche il suo diritto ad un libero insegnamento. E quanto questi diritti siano connessi ed anzi pienamente si compenetrino, c’è appena bisogno di dire. Ma l’Assemblea costituente a destra ed a sinistra, per suggestione laicista o per passione statolatrica, ha voluto accogliere su questo punto l’anodino emendamento dell’on. <span about="https://w3id.org/moro/enoam/data/121134/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/orazio-condorelli" typeof="deo:Reference">Condorelli</span><sup><a href="#curatornote-4" id="curatornote-ref-4">[4]</a></sup> che lascia tutto impregiudicato e rinvia alla legge.</p><p class="paragraph" data-counter="4" id="p-4">In conclusione, i postulati fondamentali della <span about="https://w3id.org/moro/enoam/data/121134/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> sono stati accolti nel testo costituzionale, ma non tutto è stato garantito. Da ciò la necessità per i cattolici di essere forti e compatti per l’avvenire che si annunzia tempestoso.</p><p class="paragraph" data-counter="5" id="p-5">Sui problemi essenziali delle libertà cristiane e dei diritti della <span about="https://w3id.org/moro/enoam/data/121134/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> siamo restati pressoché soli a combattere tra la generale ostilità e incomprensione. I cattolici non hanno nulla da attendere da altri. Debbono provvedere da sé alla difesa della civiltà cristiana.</p><ol id="curatorNotes"><li about="https://w3id.org/moro/enoam/data/121134/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> I riferimenti al dibattito presenti nel testo si riferiscono prevalentemente alla seduta dell’Assemblea plenaria del 30 aprile 1947.  <a href="#curatornote-ref-1">↑</a></li><li about="https://w3id.org/moro/enoam/data/121134/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Epicarmo Corbino (1890-1984), economista, docente universitario, politico, deputato all’Assemblea costituente eletto per la lista Unione democratica nazionale e, dal 17 gennaio 1947, nel gruppo liberale. Si veda la voce del DBI, a firma Domenico Demarco, vol. 34, 1988. <a href="#curatornote-ref-2">↑</a></li><li about="https://w3id.org/moro/enoam/data/121134/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Tristano Codignola (1913-1981), giornalista, politico, deputato all’Assemblea costituente nelle liste del partito d’azione, confluito nel gruppo autonomista. Si veda la voce del DBI, a firma Giuseppe Sircana, vol. 34, 1988. <a href="#curatornote-ref-3">↑</a></li><li about="https://w3id.org/moro/enoam/data/121134/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Orazio Condorelli (1897-1969), giurista, docente universitario, politico, deputato all’Assemblea costituente eletto per la lista Blocco nazionale della libertà e, dal 17 gennaio 1947, nel gruppo liberale. Si veda la voce del DBI, a firma Vittorio Frosini, vol. 27, 1982. L’emendamento in questione concerneva la soppressione delle parole «agli alunni delle scuole statali e non statali», nell’articolo che disciplina le modalità di finanziamento pubblico agli studenti meritevoli.  <a href="#curatornote-ref-4">↑</a></li></ol></body></html>