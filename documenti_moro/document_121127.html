<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.127" name="dcterms.relation"/><meta content="10.48678/unibo/aldomoro1.2.1.127" name="dcterms.identifier"/><meta content="Moro, Aldo, [Il finanziamento pubblico della scuola], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.127." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il finanziamento pubblico della scuola]</title>
<div id="mentionMeta"><meta about="https://w3id.org/moro/enoam/data/stellio-lozza" typeof="foaf:Person"/><meta about="https://w3id.org/moro/enoam/data/stellio-lozza" content="Stellio Lozza" property="rdfs:label"/><meta about="https://w3id.org/moro/enoam/data/stellio-lozza" property="owl:sameAs" resource="http://www.wikidata.org/entity/Q19678130"/><meta about="https://w3id.org/moro/enoam/data/stellio-lozza" content="Lozza, Stellio" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/francesco-franceschini" typeof="foaf:Person"/><meta about="https://w3id.org/moro/enoam/data/francesco-franceschini" content="Francesco Franceschini" property="rdfs:label"/><meta about="https://w3id.org/moro/enoam/data/francesco-franceschini" property="owl:sameAs" resource="http://www.wikidata.org/entity/Q20085830"/><meta about="https://w3id.org/moro/enoam/data/francesco-franceschini" content="Franceschini, Francesco" property="skos:prefLabel"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/orazio-condorelli" typeof="foaf:Person"/><meta about="https://w3id.org/moro/enoam/data/orazio-condorelli" content="Orazio Condorelli" property="rdfs:label"/><meta about="https://w3id.org/moro/enoam/data/orazio-condorelli" property="owl:sameAs" resource="http://www.wikidata.org/entity/Q3884899"/><meta about="https://w3id.org/moro/enoam/data/orazio-condorelli" content="orazio-condorelli" property="wdt:P1986"/><meta about="https://w3id.org/moro/enoam/data/orazio-condorelli" content="Condorelli, Orazio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il finanziamento pubblico della scuola]</h1><p class="paragraph" data-counter="1" id="p-1">Osservo<sup><a href="#curatornote-1" id="curatornote-ref-1">[1]</a></sup>, a nome del mio gruppo, che, malgrado le osservazioni dell’onorevole <span about="https://w3id.org/moro/enoam/data/121127/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/stellio-lozza" typeof="deo:Reference">Lozza</span><sup><a href="#curatornote-2" id="curatornote-ref-2">[2]</a></sup>, sussiste, a nostro parere, l’opportunità di un richiamo esplicito all’istruzione professionale in <span about="https://w3id.org/moro/enoam/data/121127/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. È vero che anche questo è un tipo di scuola, come gli altri tipi di scuola, ma è pur vero che nella scuola professionale, come è configurata negli ordinamenti dello Stato, non si esaurisce il problema dell’istruzione professionale. Con l’emendamento <span about="https://w3id.org/moro/enoam/data/121127/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/francesco-franceschini" typeof="deo:Reference">Franceschini</span><sup><a href="#curatornote-3" id="curatornote-ref-3">[3]</a></sup> si vuol dare insomma una direttiva al futuro legislatore perché, tenendo conto dell’esigenza di una istruzione professionale intesa nel sen so più largo e in aderenza ai caratteri peculiari delle diverse regioni d’<span about="https://w3id.org/moro/enoam/data/121127/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, provveda a che l’attività lavorativa sia sussidiata e resa più efficace mediante un’opportuna istruzione professionale non intesa nel senso prettamente scolastico. Per queste ragioni noi voteremo a favore dell’emendamento <span about="https://w3id.org/moro/enoam/data/121127/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/francesco-franceschini" typeof="deo:Reference">Franceschini</span>.</p><p class="paragraph" data-counter="2" id="p-2">A nome<sup><a href="#curatornote-4" id="curatornote-ref-4">[4]</a></sup> del mio gruppo dichiaro che noi voteremo contro l’emendamento <span about="https://w3id.org/moro/enoam/data/121127/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/stellio-lozza" typeof="deo:Reference">Lozza</span>. Certamente noi siamo d’accordo che al concorso, il quale deve selezionare i meritevoli e capaci, debbano essere ammessi gli studenti provenienti da qualsiasi scuola ed anche dalla scuola paterna. Non abbiamo su questo punto alcuna difficoltà. Il problema che si propone, invece, riguarda il momento successivo allo svolgimento del concorso, quando cioè lo studente riconosciuto meritevole deve godere, in una scuola, delle provvidenze che lo Stato abbia creduto opportuno di concedergli. E da questo punto di vista noi non possiamo aderire all’idea manifestata or ora dall’onorevole <span about="https://w3id.org/moro/enoam/data/121127/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-5" id="curatornote-ref-5">[5]</a></sup> che soltanto nella scuola nazionale, soltanto nella scuola di tutti, possono essere godute queste provvidenze dello Stato, non perché noi riteniamo che la scuola dello Stato sia un lazzaretto di appestati, ma per un naturale rispetto verso la libertà e l’uguaglianza dei cittadini, verso quella parità, in linea di principio, delle scuole, che noi abbiamo consacrato nell’articolo approvato ieri<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="3" id="p-3">Noi pensiamo che il controllo doveroso che si deve esercitare su questi scolari ritenuti meritevoli, tanto che le provvidenze dello Stato non sembrino essere state date invano, si possa realizzare così nella scuola pubblica come in quella particolare categoria di scuole non statali, che erano indicate nel testo della <span about="https://w3id.org/moro/enoam/data/121127/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">commissione</span> come parificate, e che ora dovrebbero essere classificate come scuole non statali che abbiano ottenuto la parità. Ancora ieri abbiamo sancito dei principi relativi al controllo dello Stato su queste scuole ed abbiamo stabilito degli esami periodici di Stato per i loro studenti; cioè abbiamo predisposto un complesso di mezzi tendenti ad impedire che in queste scuole la serietà e la dignità degli studi sia menomata.</p><p class="paragraph" data-counter="4" id="p-4">Una volta ottenuta questa garanzia, io non vedo perché non si debba, nei termini da noi proposti, assicurare la libertà di scelta dell’alunno e rendere omaggio al merito che è stato a lui riconosciuto nel pubblico concorso, il quale indica non soltanto la capacità di seguire fruttuosamente gli studi, ma anche la capacità di scegliere l’ambiente più idoneo nel quale svolgere gli studi per i quali si è ritenuti meritevoli. Ho appena bisogno di rilevare a questo punto quanto ebbi occasione di precisare già nel mio intervento in sede di discussione generale. Altra è la questione dei sussidi alle scuole che noi non abbiamo chiesto, altra è la questione delle provvidenze statali agli alunni particolarmente meritevoli e bisognosi. Non si sussidiano in questo modo le scuole, si sussidiano i singoli studenti, in quanto rientrano in categorie selezionate. E si rende effettivo non soltanto il diritto alla istruzione, ma anche quello al libero apprendimento della verità.</p><p class="paragraph" data-counter="5" id="p-5">Vorrei solo richiamare l’attenzione dell’<span about="https://w3id.org/moro/enoam/data/121127/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">assemblea</span> sul fatto che, se noi dessimo questo significato e questo respiro alla norma, faremmo della scuola privata una scuola di classe, una scuola degli abbienti, ciò che non vogliamo assolutamente. Noi desideriamo che il diritto alla libera scelta della scuola spetti effettivamente a tutti i cittadini e che l’eguaglianza di essi si realizzi anche mediante il diritto di scegliere la propria scuola e di seguire un determinato indirizzo educativo.</p><p class="paragraph" data-counter="6" id="p-6">Dichiaro<sup><a href="#curatornote-7" id="curatornote-ref-7">[7]</a></sup> che voterò contro l’emendamento <span about="https://w3id.org/moro/enoam/data/121127/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/orazio-condorelli" typeof="deo:Reference">Condorelli</span><sup><a href="#curatornote-8" id="curatornote-ref-8">[8]</a></sup>, in quanto esso toglie ogni garanzia d’una qualche eguaglianza di trattamento agli alunni di scuole statali ed a quelli di scuole non statali. Il che almeno in parte è invece garantito dall’emendamento <span about="https://w3id.org/moro/enoam/data/121127/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/stellio-lozza" typeof="deo:Reference">Lozza</span>, per quanto riguarda la provenienza degli alunni da qualsiasi scuola.</p><ol id="curatorNotes"><li about="https://w3id.org/moro/enoam/data/121127/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo all’onorevole Lozza che, a nome del gruppo comunista, ha dichiarato di non volere introdurre il richiamo all’istruzione professionale – nel senso indicato dall’emendamento Franceschini – nel testo costituzionale. <a href="#curatornote-ref-1">↑</a></li><li about="https://w3id.org/moro/enoam/data/121127/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Stellio Lozza (1906-1975), insegnante, politico, deputato all’Assemblea costituente per il gruppo comunista. <a href="#curatornote-ref-2">↑</a></li><li about="https://w3id.org/moro/enoam/data/121127/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Francesco Franceschini (1908-1987), insegnante, politico, deputato all’Assemblea costituente per il gruppo democratico cristiano. L’emendamento presentato dall’onorevole Franceschini prevede di aggiungere al secondo comma dell’articolo le parole: «L’istruzione professionale è sviluppata e diffusa secondo le esigenze del lavoro».  <a href="#curatornote-ref-3">↑</a></li><li about="https://w3id.org/moro/enoam/data/121127/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per fare la dichiarazione di voto a nome del gruppo democratico cristiano in merito all<strong>’</strong>emendamento presentato dall’onorevole Lozza relativo al quarto comma dell<strong>’</strong>articolo 28, che mira a sostituire alle parole «agli alunni delle scuole statali e parificate» le seguenti: «agli alunni provenienti da qualsiasi scuola». <a href="#curatornote-ref-4">↑</a></li><li about="https://w3id.org/moro/enoam/data/121127/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-5">↑</a></li><li about="https://w3id.org/moro/enoam/data/121127/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Nella seduta del 29 aprile 1947 è stato approvato l’articolo 27 del progetto di Costituzione nella sua formulazione finale: «L’arte e la scienza sono libere e libero ne è l’insegnamento. La Repubblica detta le norme generali sull’istruzione ed istituisce scuole statali per tutti gli ordini e gradi. Enti e privati hanno diritto di istituire scuole e istituti di educazione, senza oneri per lo Stato. La legge nel fissare i diritti e gli obblighi delle scuole non statali che chiedono la parità, deve assicurare ad esse piena libertà e ai loro alunni equipollenza di trattamento scolastico rispetto agli alunni degli istituti statali. È prescritto un esame di Stato per l’ammissione ai vari ordini e gradi di scuole o per la conclusione di essi, nonché per l’abilitazione all’esercizio professionale. Alle istituzioni di alta cultura, università ed accademie, è riconosciuto il diritto di darsi autonomi ordinamenti, nei limiti consentiti dalle leggi dello Stato». <a href="#curatornote-ref-6">↑</a></li><li about="https://w3id.org/moro/enoam/data/121127/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per la dichiarazione di voto in merito all’emendamento presentato dall’onorevole Orazio Condorelli, con il quale si chiede di sopprimere le parole «agli alunni di scuole statali e non statali».  <a href="#curatornote-ref-7">↑</a></li><li about="https://w3id.org/moro/enoam/data/121127/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Orazio Condorelli (1897-1969), giurista, docente universitario, politico, deputato all’Assemblea costituente eletto per la lista Blocco nazionale della libertà e, dal 17 gennaio 1947, nel gruppo liberale. Si veda la voce del DBI, a firma Vittorio Frosini, vol. 27, 1982. <a href="#curatornote-ref-8">↑</a></li></ol></body></html>