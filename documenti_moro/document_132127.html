<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.127" name="dcterms.relation"/><meta content="10.48678/unibo/aldomoro1.3.2.127" name="dcterms.identifier"/><meta content="Moro, Aldo, [Commemorazione di Elisabetta Conci alla Camera dei Deputati], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.127." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Commemorazione di Elisabetta Conci alla Camera dei Deputati</title>
<div id="mentionMeta"><meta about="https://w3id.org/moro/enoam/data/elisabetta-conci" typeof="foaf:Person"/><meta about="https://w3id.org/moro/enoam/data/elisabetta-conci" content="Elisabetta Conci" property="rdfs:label"/><meta about="https://w3id.org/moro/enoam/data/elisabetta-conci" property="owl:sameAs" resource="http://www.wikidata.org/entity/Q3723216"/><meta about="https://w3id.org/moro/enoam/data/elisabetta-conci" content="Conci, Elisabetta" property="skos:prefLabel"/><meta about="https://w3id.org/moro/enoam/data/brunetto-bucciarelli-ducci" typeof="foaf:Person"/><meta about="https://w3id.org/moro/enoam/data/brunetto-bucciarelli-ducci" content="Brunetto Bucciarelli-Ducci" property="rdfs:label"/><meta about="https://w3id.org/moro/enoam/data/brunetto-bucciarelli-ducci" property="owl:sameAs" resource="http://www.wikidata.org/entity/Q3558039"/><meta about="https://w3id.org/moro/enoam/data/brunetto-bucciarelli-ducci" content="Bucciarelli, Ducci, Brunetto" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Commemorazione di Elisabetta Conci alla Camera dei Deputati </h1><p class="paragraph" data-counter="1" id="p-1">A nome del Governo e mio personale mi associo alle espressioni di commossa solidarietà con le quali l’Illustro <span about="https://w3id.org/moro/enoam/data/132127/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/brunetto-bucciarelli-ducci" typeof="deo:Reference">Presidente</span> di questa Assemblea ha ricordato la onorevole <span about="https://w3id.org/moro/enoam/data/132127/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/elisabetta-conci" typeof="deo:Reference">Elisabetta Conci</span>. Un vincolo particolare di rispetto e di amicizia ha legato per anni la Camera dei Deputati alla infaticabile Collega, con il suo ineguagliabile zelo e spirito di sacrificio all’intenso svolgimento dei lavori parlamentari. Un grande debito di gratitudine ha, nei suoi confronti, la maggioranza parlamentare. Ma il suo profondo senso di umanità, la sua serenità ed il suo rispetto per tutti l’hanno resa vicina e cara ben al di là dell’ambito del partito nel quale l’onorevole Conci ha militato per tanti anni. E di questo stato d’animo nei suoi confronti il luttuoso avvenire ha offerto una chiara testimonianza. </p><p class="paragraph" data-counter="2" id="p-2">Di <span about="https://w3id.org/moro/enoam/data/132127/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/elisabetta-conci" typeof="deo:Reference">Elisabetta Conci</span>, alla quale mi legava una amicizia profonda e devota e mi stringe oggi un sentimento di spirituale solidarietà e di venerazione, vorrei ricordare in questo momento doloroso l’associazione costante fedeltà agli ideali cristiani e democratici, la purezza della vita, il personale distacco, la generosità, il senso del dovere, la cordialità dei rapporti e l’amichevole comprensione per tutti. Vorrei ricordare la sua lunga milizia politica nella <span about="https://w3id.org/moro/enoam/data/132127/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, rigorosamente fedele, ma senza alcuna chiusura o meschinità. Vorrei ricordare la sua attività d’insegnamento, nella quale si esprimevano ad un tempo la sua sensibilità culturale, l’impegno nel rapporto educativo, un istinto materno che l’aveva fatta protagonista di episodi di bontà e di carità, restati ignoti ai più. Un’altra volta della sua umiltà e di quello spirito cristiano, che, alimentato e rinvigorito nella partecipazione alla vita delle organizzazioni cattoliche, l’ha guidata per tutta la sua esistenza esemplare e l’ha sorretta nell’accettare con fede coraggiosa le grandi sofferenze e la morte prematura.</p><p class="paragraph" data-counter="3" id="p-3">Tra l’altro ad <span about="https://w3id.org/moro/enoam/data/132127/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/elisabetta-conci" typeof="deo:Reference">Elisabetta Conci</span> molto deve il mondo femminile italiano ed in particolare quello cattolico e democratico-cristiano. Tanta parte della sua battaglia politica fu combattuta infatti nel Parlamento e nel paese per l’emancipazione della donna e la sua partecipazione attiva alla vita sociale e democratica in Italia. Io non dimenticherò il suo volto, come mai animato e sorridente, nella cerimonia promossa dall’Illustre Presidente della Camera per ricordare il XX anniversario della estensione del voto alla donna e nel corso della quale <span about="https://w3id.org/moro/enoam/data/132127/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/elisabetta-conci" typeof="deo:Reference">Elisabetta Conci</span> fu insignita per prima come la più anziana delle donne, da anni operosamente presenti nell’attività parlamentare.</p><p class="paragraph" data-counter="4" id="p-4">È una forte personalità, ed altamente umana, che è scomparsa. Non solo il Gruppo della <span about="https://w3id.org/moro/enoam/data/132127/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma il Parlamento nel suo insieme avvertono il vuoto che questa morte crudele ha lasciato tra noi.</p><p class="paragraph" data-counter="5" id="p-5">A nome del Governo, e personalmente con profonda devozione ed amaro rimpianto, mi inchino alla memoria dell’on. <span about="https://w3id.org/moro/enoam/data/132127/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/elisabetta-conci" typeof="deo:Reference">Elisabetta Conci</span> e rinnovo alla desolata famiglia ed al Gruppo della <span about="https://w3id.org/moro/enoam/data/132127/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vivissime, commosse condoglianze. </p></body></html>