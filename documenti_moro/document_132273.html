<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.273" name="dcterms.relation"/><meta content="10.48678/unibo/aldomoro1.3.2.273" name="dcterms.identifier"/><meta content="Moro, Aldo, Messaggio per «Il Corriere Mercantile», in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.273." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Messaggio per «Il Corriere Mercantile»</title>
<div id="mentionMeta"><meta about="https://w3id.org/moro/enoam/data/liguria" typeof="dcterms:Location"/><meta about="https://w3id.org/moro/enoam/data/liguria" content="Liguria" property="rdfs:label"/><meta about="https://w3id.org/moro/enoam/data/liguria" property="owl:sameAs" resource="http://www.wikidata.org/entity/Q1256"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Messaggio per «Il Corriere Mercantile» </h1><p>Caro Direttore<sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">le sono grato dell’invito che così cortesemente mi ha rivolto d’intervenire nel discorso che il suo giornale apre, con un inserto speciale, sulle prospettive economiche che si dischiudono per la <span about="https://w3id.org/moro/enoam/data/132273/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span>. Con questa iniziativa, della quale mi compiaccio, il “Corriere Mercantile” contribuisce alla necessaria diffusione della conoscenza dei problemi dell’economia italiana ed al puntuale confronto delle prospettive nazionali con i problemi, le risorse e le realtà locali.</p><p class="paragraph" data-counter="2" id="p-2">Si realizza così, come la programmazione richiede, una diffusa partecipazione dei cittadini e delle categorie produttive ai problemi dello sviluppo dell’intera nazione, partecipazione fondata su una presa di coscienza delle diverse realtà ed esigenze esistenti nel Paese.</p><p class="paragraph" data-counter="3" id="p-3">Le vicende economiche della <span about="https://w3id.org/moro/enoam/data/132273/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span> hanno sempre assunto un’importanza fondamentale nel processo di sviluppo del nostro Paese, specie dell’inizio della industrializzazione. La struttura produttiva attuale della <span about="https://w3id.org/moro/enoam/data/132273/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span>, particolarmente caratterizzata da una cospicua presenza di settori di base o di notevole impegno tecnologico e produttivo, e la sua naturale vocazione sui traffici internazionali, confermano il peso della regione nel processo di espansione di una sempre maggiore integrazione economica internazionale e nella conseguente esigenza di una crescente efficienza degli strumenti atti ad inserire nelle correnti mondiali di traffico il nostro sistema produttivo.</p><p class="paragraph" data-counter="4" id="p-4">Ora, se da un lato la nostra politica economica è in prima linea impegnata a stimolare una diffusione delle attività produttive su tutto il territorio nazionale, per superare una anacronistica ed insostenibile situazione di stagnazione economica contrapposta alla prosperità del resto del Paese, è d’altra parte evidente come questo indirizzo non possa essere disgiunto dall’attesa valutazione delle esigenze che manifestano le regioni tradizionalmente avanzate, per permettere ad esse di continuare ad esercitare quella funzione di stimolo che resta essenziale alla nostra economia.</p><p class="paragraph" data-counter="5" id="p-5">In recenti occasioni ho ripetutamente espresso l’esigenza che, accanto alla messa in opera di nuove attività, soprattutto nel Mezzogiorno, sia costantemente perseguita la valorizzazione delle strutture esistenti, anche con l’introduzione di nuove e moderne tecnologie, come del resto esige il progressivo affermarsi, nel nostro come in altri paesi, di un’economia aperta.</p><p class="paragraph" data-counter="6" id="p-6">La <span about="https://w3id.org/moro/enoam/data/132273/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span> sta certamente attraversando una fase delicata, piena di difficoltà ma anche, io credo e spero, carica di grandi prospettive. A tale proposito dovremmo probabilmente porre l’accento sulla necessità per le attività economiche liguri di trovare uno spazio “fisico” per la loro espansione, dovremmo cioè riproporre la prospettiva di un diverso e più funzionale rapporto con l’entroterra che cerchi, nel superamento delle barriere naturali esistenti, nuove più valide possibilità di crescita economica, espansione produttiva e possibilità di occupazione ed avvii un più organico inserimento della <span about="https://w3id.org/moro/enoam/data/132273/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span> nel tessuto economico e sociale delle regioni confinanti.</p><p class="paragraph" data-counter="7" id="p-7">Questa necessità si presenta particolarmente pressante specie per quanto concerne l’intero sistema dei porti liguri in quanto, come gli stessi ricchi dibattiti sviluppatisi all’interno della regione hanno chiaramente manifestato, solo in tal modo potrà realizzarsi un adeguamento delle capacità operative portuali alle esigenze sempre crescenti dei traffici moderni, senza di che sarebbe vano pensare di poter efficacemente concorrere con i servizi prestati da altri grandi centri portuali europei.</p><p class="paragraph" data-counter="8" id="p-8">La necessità di un radicale adeguamento della struttura portuale della <span about="https://w3id.org/moro/enoam/data/132273/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span> rappresenta, per la sua importanza e per la sua dimensione, un fatto di portata nazionale al quale il paese è direttamente interessato- è però evidente che una razionale soluzione del problema portuale rappresenterà il primo passo per avviare a soluzione anche il più generale problema di un nuovo spazio per lo sviluppo dell’economia ligure e darà vita a nuove concrete possibilità per le attività produttive e per l’instaurarsi e il diffondersi di moderne funzioni ausiliarie ai traffici mercantili, indispensabili ad un paese industrialmente evoluto.</p><p class="paragraph" data-counter="9" id="p-9">In questo ambito s’inseriscono le pressanti esigenze relative all’ampliamento della rete autostradale ligure, già riconosciute dal Cipe. Sono da ricordare parimenti le iniziative dell’Iri anche in vista della creazione di una finanziaria ligure, atta a promuovere l’auspicata più intensa partecipazione dell’iniziativa privata nello sviluppo. Egualmente il Governo segue i rilevanti problemi dell’economia savonese che attraversa un momento di depressione.</p><p class="paragraph" data-counter="10" id="p-10">La gente ligure – che io desidero salutare dalle colonne del suo giornale con la più viva cordialità, confermando i sentimenti di amicizia e di profondo apprezzamento che ho avuto modo di esprimere nei numerosi contatti avuti in questi anni – saprà, ancora una volta, riconfermare la sua laboriosità, il suo spirito di iniziativa e la sua genialità imprenditoriale, portando un rilevante contributo allo sviluppo della sua regione e dell’intera nazione. Il Governo, animato da grande fiducia nella capacità di sviluppo della <span about="https://w3id.org/moro/enoam/data/132273/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/liguria" typeof="deo:Reference">Liguria</span>, seguirà con attenzione l’impegno di tutta la regione pronto sempre ad assecondarlo, per quanto rientri nelle sue competenze e possibilità, consapevole che il successo di questa azione sarà di grande rilievo per l’avvenire del Paese. </p><ol id="curatorNotes"><li about="https://w3id.org/moro/enoam/data/132273/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Umberto Bassi, direttore del quotidiano dal 1967 al 1976. <a href="#curatornote-ref-1">↑</a></li></ol></body></html>