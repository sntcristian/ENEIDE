<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.285" name="dcterms.relation"/><meta content="10.48678/unibo/aldomoro1.4.1.285" name="dcterms.identifier"/><meta content="Moro, Aldo, [Dichiarazione per «Il Domani d’Italia»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.285." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Dichiarazione per «Il Domani d’Italia»]</title>
<div id="mentionMeta"><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Dichiarazione per «Il Domani d’Italia»]</h1><p class="paragraph" data-counter="1" id="p-1">Al Congresso del <span about="https://w3id.org/moro/enoam/data/141285/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> si rivolgono l’attenzione dell’opinione pubblica e l’interesse delle forze politiche. Non si tratta, naturalmente, di semplice curiosità, perché siamo dinanzi ad un fatto importante, al quale sono legati gli orientamenti del nostro Paese negli anni a venire.</p><p class="paragraph" data-counter="2" id="p-2">Desidero peraltro ripetere che sarebbe non appropriato fare riferimento esclusivamente al <span about="https://w3id.org/moro/enoam/data/141285/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, quasi che sia in discussione ed abbia valore, ai fini di un riassetto della situazione italiana, il suo atteggiamento soltanto. In questa vicenda siamo coinvolti tutti. Dipende infatti non solo dai socialisti, ma anche da noi, intendo dire dalla nostra fermezza e dalla nostra duttilità, dal nostro senso del concreto e dalla nostra lungimiranza, se potranno essere riannodati i fili di una collaborazione che ha legato tra loro alcune grandi correnti politiche ed ideali, troppo a lungo estranee tra loro ed opposte. In effetti la politica di centro-sinistra, immaginata con fatica e realizzata tra grandi difficoltà, valse a ricondurre, su basi di autonomia, un <span about="https://w3id.org/moro/enoam/data/141285/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> democratico e di lavoratori sul terreno della responsabilità di governo. Il <span about="https://w3id.org/moro/enoam/data/141285/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> poteva così abbandonare una posizione di contestazione e di protesta, per difendere le istituzioni e valorizzare lo Stato democratico come realizzatore di giustizia nella libertà. Dando il giusto potere a questa forza popolare, si poteva far fare passi avanti verso un assetto umano della nostra società.</p><p class="paragraph" data-counter="3" id="p-3">Nel dare avvio a questa politica, abbiamo messo a suo fondamento una comune concezione, dai democratici ai socialisti, della libertà nella società e nello Stato, spiegando soprattutto con le rilevanti diversità questo punto essenziale il fatto che in nessun modo si potesse estendere la collaborazione al <span about="https://w3id.org/moro/enoam/data/141285/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>.</p><p class="paragraph" data-counter="4" id="p-4">Avendo presenti obiettivi di tanto rilievo per il rinnovamento sociale, civile e politico del Paese, abbiamo sempre guardato con simpatia ai socialisti ed espresso la nostra fiducia nel successo dell’azione intrapresa. Del resto non possiamo dimenticare, se si vuol fare un bilancio onesto di questi anni, accanto alle difficoltà riscontrate, il senso di responsabilità dimostrato in tanti casi dal <span about="https://w3id.org/moro/enoam/data/141285/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> e l’alto prezzo che esso ha pagato con una scissione sulla sinistra, per condurre avanti questa politica.</p><p class="paragraph" data-counter="5" id="p-5">Questa politica è oggi, purtroppo, in crisi e bisogna ripristinarla.</p><p class="paragraph" data-counter="6" id="p-6">Da tutte le parti si domanda qualche cosa ai socialisti e talvolta con la speranza, neppure segreta, che essi dicano di “no”. Noi invece speriamo che i socialisti dicano di “sì” e che sia confermata la linea dell’incontro con i cattolici democratici ed i partiti di tradizione laica. Naturalmente anche noi chiediamo quel che riteniamo indispensabile per guidare il Paese e bloccare la spinta in senso conservatore e reazionario. Lo facciamo però con rispetto e fiducia. Il <span about="https://w3id.org/moro/enoam/data/141285/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> sa che l’autonomia di fronte al <span about="https://w3id.org/moro/enoam/data/141285/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> e la collocazione in piena lealtà sulla piattaforma della maggioranza sono essenziali, perché la coalizione possa esistere e vincere la sua battaglia.</p><p class="paragraph" data-counter="7" id="p-7">Governare significa certo avere alti ideali ed una forza morale creatrice e persuasiva. Ma significa anche fare i conti con la dura realtà, non per arrendersi ad essa, ma per mutarla e plasmarla con accortezza e sensibilità.</p><p class="paragraph" data-counter="8" id="p-8">Non chiediamo al <span about="https://w3id.org/moro/enoam/data/141285/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> certo di cambiare natura, di cessare di essere un <span about="https://w3id.org/moro/enoam/data/141285/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> di sinistra, proprio al confine con le masse comuniste. Domandiamo solo di fare con fermezza e chiarezza quanto è necessario, perché il popolo italiano sia governato su posizioni democratiche avanzate. Si tratta di essere conseguenti alle scelte fatte tanti anni fa, nella certezza che questo è il migliore e più costruttivo equilibrio che possa essere oggi stabilito e che proprio in tal modo si servono gli interessi dei lavoratori e del Paese.</p></body></html>