<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.014" name="dcterms.relation"/><meta content="10.48678/unibo/aldomoro1.4.1.014" name="dcterms.identifier"/><meta content="Moro, Aldo, [Chiusura della maggioranza dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.014." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Chiusuradellamaggioranza dc]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" content="http://www.wikidata.org/entity/Q1426951" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Chiusura della maggioranza dc]</h1><p class="paragraph" data-counter="1" id="p-1">Sono trascorsi oltre due mesi dalla indizione del Congresso Nazionale straordinario della <span about="https://w3id.org/moro/enoam/data/141014/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span><sup><a class="" href="#curatornote-1" id="curatornote-ref-1">[1]</a></sup>. Siamo, cioè, quasi a metà del cammino verso un’importante scadenza; ci avviciniamo ad un evento che impegna tutto il <span about="https://w3id.org/moro/enoam/data/141014/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e condiziona gli sviluppi della vita politica del Paese.</p><p class="paragraph" data-counter="2" id="p-2">È naturale, quindi, un primo bilancio della preparazione congressuale.</p><p class="paragraph" data-counter="3" id="p-3">La collocazione autonoma ma responsabile ed animata da spirito di collaborazione, assunta dall’on. Moro al Consiglio Nazionale del novembre 1968, tendeva ad agevolare sulla base dell’auspicio formulato nel precedente Consiglio Nazionale del luglio la costituzione di una nuova maggioranza la quale valorizzasse le componenti di sinistra del <span about="https://w3id.org/moro/enoam/data/141014/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="4" id="p-4">La presa di posizione dell’on. Moro, in effetti, ridestò il dibattito politico nella <span about="https://w3id.org/moro/enoam/data/141014/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, pose un principio di superamento di dannose cristallizzazioni, contribuì ad assicurare la partecipazione delle componenti di sinistra, non solo della <span about="https://w3id.org/moro/enoam/data/141014/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, al ricostituito governo di centro-sinistra<sup><a href="#curatornote-2" id="curatornote-ref-2">[2]</a></sup>. Ciò avvenne sulla base dell’impegno, allora assunto dal Segretario <span about="https://w3id.org/moro/enoam/data/141014/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-3" id="curatornote-ref-3">[3]</a></sup>, di indire un Congresso aperto nel quale potesse concludersi positivamente il travaglio in atto per la formazione di una nuova maggioranza, congeniale alla politica di centro-sinistra e rispondente al compito del <span about="https://w3id.org/moro/enoam/data/141014/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> nella società e nello Stato in questo momento decisivo della vita democratica in Italia.</p><p class="paragraph" data-counter="5" id="p-5">Questa tendenza ad una favorevole evoluzione del dibattito politico avviato a novembre subì una brusca inversione, ancor oggi incomprensibile, a gennaio, provocando il passaggio dell’on. Moro all’opposizione. Infatti, in contraddizione con la linea immaginata e auspicata fino a quel momento, prevalsero un atteggiamento di rigida chiusura, la pura affermazione di potere. Non vi fu dialogo, non fu compiuto neppure il tentativo di formare una larga maggioranza, così come la stessa Direzione si era impegnata a fare alla vigilia della costituzione del Governo. Quella preclusiva maggioranza si rivelò alla prova dei fatti una minoranza in termini politici<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="6" id="p-6">La prospettiva del Congresso fu, tuttavia, in quella occasione tenuta ferma pur subendo una riduzione nel suo significato e nella sua portata.</p><p class="paragraph" data-counter="7" id="p-7">Congresso di rivalsa, Congresso di ratifica delle decisioni del Consiglio Nazionale di gennaio? Congresso di consolidamento dell’attuale maggioranza?</p><p class="paragraph" data-counter="8" id="p-8">Se fosse, nel profondo, questa l’ipotesi sulla quale si lavora, certo non si tratterebbe del Congresso aperto, fondamento politico, come ha detto a <span about="https://w3id.org/moro/enoam/data/141014/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> l’on. Moro, del nuovo Governo di centro-sinistra<sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="9" id="p-9">Scarsi sono finora i segni di una consapevole ed appropriata iniziativa politica. Il dibattito politico non si sviluppa adeguatamente nel <span about="https://w3id.org/moro/enoam/data/141014/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>; la distanza tra vertice e periferia è ancora grande ed ha significato di stanca passività; il confronto delle posizioni non è tale, per apertura e schiettezza, da determinare quello scomporre <em>in vista del ricomporre</em>, che è la condizione essenziale per una maggioranza autenticamente nuova ed autorevole.</p><p class="paragraph" data-counter="10" id="p-10">La maggioranza relativa che attualmente governa il <span about="https://w3id.org/moro/enoam/data/141014/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span><sup><a href="#curatornote-6" id="curatornote-ref-6">[6]</a></sup> ha tuttora un atteggiamento chiuso; c’è indifferenza o timidezza per quanto riguarda l’apertura di un dialogo costruttivo.</p><p class="paragraph" data-counter="11" id="p-11">Se l’intendimento della maggioranza fosse quello di continuare a fare domani, dopo il Congresso, quello che fa oggi, di essere domani quello che è oggi, magari limitandosi a ricercare da posizioni di forza, voti aggiunti, essa si assumerebbe una ben seria responsabilità. Sarebbe un grave e forse irreparabile danno per il <span about="https://w3id.org/moro/enoam/data/141014/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="12" id="p-12">Non basta respingere ipotesi di preclusioni. Occorre una seria e credibile iniziativa politica.</p><p class="paragraph" data-counter="13" id="p-13">Che dire dell’atteggiamento, anch’esso silenzioso e meramente difensivo, di chi si era pur assunta la funzione di un raccordo tra la maggioranza di <span about="https://w3id.org/moro/enoam/data/141014/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/milano" typeof="deo:Reference">Milano</span><sup><a href="#curatornote-7" id="curatornote-ref-7">[7]</a></sup> e le sinistre<sup><a class="" href="#curatornote-8" id="curatornote-ref-8">[8]</a></sup>? Quale contributo si dà in questo campo, a parte la deludente esperienza del passato immediato, per rendere tesa, viva, fruttuosamente movimentata, soprattutto politicamente chiara, questa vigilia congressuale?</p><p class="paragraph" data-counter="14" id="p-14">Siamo lieti che si precisi che la scorciatoia dell’annullamento o del rinvio del Congresso è ritenuta impensabile.</p><p class="paragraph" data-counter="15" id="p-15">Resta, allora, fin che si è in tempo, la necessità di una coraggiosa inversione di tendenza.</p><p class="paragraph" data-counter="16" id="p-16">Il Segretario on. <span about="https://w3id.org/moro/enoam/data/141014/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span> potrà esercitare la sua iniziativa nel garantire l’impegno del Congresso, nell’impedire l’asprezza preclusiva della maggioranza, nel ravvivare la dialettica delle posizioni in vista di una sintesi politica da determinarsi mediante un Congresso libero, aperto, veramente rinnovatore.</p><p class="paragraph" data-counter="17" id="p-17">È troppo evidente, d’altra parte che per dominare gli avvenimenti del nostro tempo inquieto, per interpretare e incanalare le spinte nascenti dalla nostra società, per garantire, per l’oggi e per il domani, seppure in forme nuove, la funzione dei Partiti, per assicurare un adeguato sostegno alla politica di centro-sinistra ed al Governo che di essa è espressione, è necessario alla <span about="https://w3id.org/moro/enoam/data/141014/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> un forte impegno politico, culturale, umano, di tutti ed in ispecie di coloro che hanno compiti preminenti, più vaste esperienze, più precise responsabilità<sup><a href="#curatornote-9" id="curatornote-ref-9">[9]</a></sup>.</p><p class="paragraph" data-counter="18" id="p-18">A queste posizioni particolarmente qualificate si ricollega – specie nei momenti gravi della vita della <span about="https://w3id.org/moro/enoam/data/141014/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> – una naturale garanzia per il libero gioco democratico nel <span about="https://w3id.org/moro/enoam/data/141014/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e contro ogni degenerazione sopraffattrice.</p><p class="paragraph" data-counter="19" id="p-19">Nessuno tema che si voglia far passare — attraverso la sollecitazione al dialogo e all’incontro — posizioni di potere o di prestigio. Si chiede solo, nella rigorosa fedeltà al metodo democratico e nella consapevolezza dell’utilità di tutti gli apporti, quel tanto di spazio, lo spazio indispensabile e sufficiente, per cui ciascuno possa muoversi, parlare, concorrere a formare la volontà unitaria di una rinnovata <span about="https://w3id.org/moro/enoam/data/141014/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Si chiede una gestione veramente liberale del potere, che valorizzi tutti ed offra al Paese una <span about="https://w3id.org/moro/enoam/data/141014/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> tanto ricca e viva, quanto i tempi rendono necessario. È dalla difficile realtà che viene dunque l’appello affinché ciascuno faccia la sua parte, affinché ognuno possa prendere il suo posto, piccolo o grande che sia, in una nuova maggioranza.</p><p class="paragraph" data-counter="20" id="p-20">Chiediamo una nuova maggioranza ed una guida autorevole della <span about="https://w3id.org/moro/enoam/data/141014/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, sulla base di un largo e qualificato consenso, per continuare a servire con prontezza e capacità il nostro Paese.</p><ol id="curatorNotes"><li about="https://w3id.org/moro/enoam/data/141014/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel suo discorso di investitura, il 19 gennaio 1969, Piccoli aveva annunciato la convocazione di un congresso per giugno. <a href="#curatornote-ref-1">↑</a></li><li about="https://w3id.org/moro/enoam/data/141014/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al governo Rumor, in carica dal 13 dicembre 1968. <a href="#curatornote-ref-2">↑</a></li><li about="https://w3id.org/moro/enoam/data/141014/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mariano Rumor (1915-1990), partigiano, esponente politico della Democrazia cristiana, dal dicembre 1968 era presidente del consiglio. Nel Consiglio Nazionale della Dc di novembre, da segretario politico, aveva espresso la prospettiva del congresso. <a href="#curatornote-ref-3">↑</a></li><li about="https://w3id.org/moro/enoam/data/141014/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Al Consiglio Nazionale della Dc, il 19 gennaio 1969 era stato eletto segretario Flaminio Piccoli, sulla base di un accordo tra dorotei, fanfaniani e tavianei, senza un dibattito interno.  <a href="#curatornote-ref-4">↑</a></li><li about="https://w3id.org/moro/enoam/data/141014/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta del discorso del 31 gennaio 1969, ved. <em>supra</em>. <a href="#curatornote-ref-5">↑</a></li><li about="https://w3id.org/moro/enoam/data/141014/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al numero di voti ricevuti da Piccoli (85) inferiore al numero di schede bianche (87). <a href="#curatornote-ref-6">↑</a></li><li about="https://w3id.org/moro/enoam/data/141014/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il X congresso della Democrazia cristiana si era svolto a Milano dal 23 al 26 novembre 1967. Si era creata un’instabile maggioranza tra dorotei, fanfaniani, morotei, andreottiani. <a href="#curatornote-ref-7">↑</a></li><li about="https://w3id.org/moro/enoam/data/141014/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla corrente dei “pontieri”, costituita da Paolo Emilio Taviani per promuovere il dialogo con le sinistre del partito. <a href="#curatornote-ref-8">↑</a></li><li about="https://w3id.org/moro/enoam/data/141014/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile richiamo è ad Amintore Fanfani e alla sua corrente. <a href="#curatornote-ref-9">↑</a></li></ol></body></html>