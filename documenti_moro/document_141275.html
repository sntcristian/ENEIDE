<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.275" name="dcterms.relation"/><meta content="10.48678/unibo/aldomoro1.4.1.275" name="dcterms.identifier"/><meta content="Moro, Aldo, Un invito alla responsabilità, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.275." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Un invito alla responsabilità</title>
<div id="mentionMeta"><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito Liberale Italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito Socialista Democratico Italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito Repubblicano Italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Un invito alla responsabilità</h1><p class="paragraph" data-counter="1" id="p-1">L’inquietudine manifestata dagli ambienti politici nel corso della crisi di governo e poi nel dibattito parlamentare, una inquietudine che peraltro non intacca la considerazione per la capacità ed i meriti del <span about="https://w3id.org/moro/enoam/data/141275/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Presidente del Consiglio</span><sup><sup><a href="#curatornote-1" id="curatornote-ref-1">[1]</a></sup></sup> e dei suoi Ministri, riflette il timore di molti, più o meno chiaramente espresso, che non solo non sia stato risolto il problema politico italiano, ma che neppure ci si sia avviati verso questo traguardo, anzi che si siano accumulati nuovi ostacoli, invece di porre mente a come superare le difficoltà già esistenti. L’inquietudine nasce appunto dalla preoccupazione che la strada non solo sia lunga ed ardua, ma in qualche modo sbarrata.</p><p class="paragraph" data-counter="2" id="p-2">Sappiamo bene, per esperienza, che le legislature si aprono sovente in un’atmosfera di incertezza, che vi sono nodi da sciogliere ed indirizzi da definire, che occorrono giusti tempi e modi, per trovare infine un assetto ragionevole ed accettabile. Non è perciò senza motivo che tante legislature, poi rivelatesi vitali, siano incominciate con un governo di attesa e di ricerca, per lo più monocolore, per sua natura non preclusivo. Proprio perché, questa volta, il governo di assestamento nasce con una certa obiettiva chiusura, tanto da far temere che si sia al principio di una svolta involutiva, l’inquietudine è maggiore che per il passato. Da qui il disimpegno repubblicano dalla partecipazione al governo, le perplessità socialdemocratiche, il dissenso di alcune forze democratiche-cristiane che si collocano alla sinistra del loro <span about="https://w3id.org/moro/enoam/data/141275/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>.</p><p class="paragraph" data-counter="3" id="p-3">Una soluzione di attesa, dopo una campagna elettorale rovente e convulsa, era probabilmente inevitabile, ma si discuteva e si discute di quale tipo di attesa o di transizione dovesse trattarsi. Si era perciò proposto di soddisfare le esigenze indilazionabili del Paese con un governo che realizzasse il migliore assetto politico oggi immaginabile, ma lasciando un varco verso l’avvenire, ma aprendo un dibattito non ostacolato da fatti compiuti e da pregiudiziali. Di qui l’idea, preferibilmente, di un tripartito o, in subordine, di un monocolore.</p><p class="paragraph" data-counter="4" id="p-4">Si è detto che tutto ciò era inattuabile e che ci si è trovati in uno stato di necessità. Non sarò certo io a fare processi alle intenzioni. Non dubito della buona fede e dello spirito costruttivo di coloro che hanno dovuto assumere la responsabilità di decidere. Ma la politica è fatta di proposte alternative ed è del tutto legittimo pensare che dall’indiscutibile intrigo dei problemi che stanno dinanzi a noi si potesse uscire in modo diverso con maggiore prudenza ed un più vivo senso della realtà sociale e dell’avvenire del Paese.</p><p class="paragraph" data-counter="5" id="p-5"><u>Un disegno che sembra più che accantonato, lacerato.</u></p><p class="paragraph" data-counter="6" id="p-6">Non si vuole certo disconoscere l’ispirazione democratica del <span about="https://w3id.org/moro/enoam/data/141275/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito Liberale</span> né la sua difficile posizione di frontiera verso una destra dalla crescente pericolosità. Ma non si può neppure dimenticare il peso dell’atteggiamento di alternativa alla politica di centro-sinistra, sempre tenuto, e con taglienti motivazioni, da questo rispettabile <span about="https://w3id.org/moro/enoam/data/141275/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">partito</span> fino all’ultima campagna elettorale.</p><p class="paragraph" data-counter="7" id="p-7">Non si può neppure negare la opportunità di pensare al modo di attuazione della politica di centro-sinistra, così come si è andata realizzando in confronto ai problemi esistenti ed alle reazioni del Paese. Ma sarebbe un grave ed imperdonabile errore dimenticare il significato essenziale di questa politica, il passaggio cioè del <span about="https://w3id.org/moro/enoam/data/141275/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> dalla protesta alla collaborazione per il rinnovamento del Paese, l’allargamento della base democratica dello Stato, il fatto della rappresentanza di importanti forze sociali. Questo disegno sembra, più che accantonato, lacerato. Ma io voglio sperare. Come, nella situazione che si è andata determinando, queste esigenze possono essere soddisfatte, questi interessi salvaguardati, questi difficili problemi di schieramento risolti? Tutto ciò fa considerare almeno imprudente, come ho detto, la soluzione adottata.</p><p class="paragraph" data-counter="8" id="p-8">Per quanto mi riguarda, vorrei dire innanzitutto che, malgrado la mancata partecipazione al Governo dei gruppi democratici cristiani dissenzienti, al fine di testimoniare che la prospettiva del centro-sinistra rimane aperta, la lealtà che è stata assicurata è fuori discussione. Essa non significa solo disciplina di voto, il che sarebbe troppo poco. Significa rinuncia ad ogni politica del tanto peggio, tanto meglio e quindi impegno perché non si crei un vuoto politico e perché le soluzioni, che verranno a mano a mano adottate, siano le migliori possibili e non in stridente contrasto con la prospettiva politica che io stesso come altri non abbiamo cessato di perseguire.</p><p class="paragraph" data-counter="9" id="p-9"><u>La partita non è chiusa – Chiarimenti tuttora in corso.</u></p><p class="paragraph" data-counter="10" id="p-10">In questo spirito, il Consiglio Nazionale della <span about="https://w3id.org/moro/enoam/data/141275/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dovrebbe riflettere coerentemente la posizione negativa, del resto ampiamente motivata, che è stata assunta dai gruppi dissenzienti.</p><p class="paragraph" data-counter="11" id="p-11">Ma, naturalmente, se, come io spero fermamente, la ripresa del discorso politico ci sarà, il dibattito preparatorio e quello del Congresso dovrebbero costituirne una sede appropriata.</p><p class="paragraph" data-counter="12" id="p-12">Le stesse motivazioni con le quali il Parlamento, a maggioranza, ha approvato la soluzione data al problema di governo, stanno a dimostrare che la partita non è chiusa. Sono previsti e desiderati, sia pure con stati d’animo diversi, sviluppi politici. Ciò non vuol dire che il Governo <span about="https://w3id.org/moro/enoam/data/141275/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> sia provvisorio e privo di autorità. Esso ha tutti i poteri necessari per fronteggiare i difficili compiti che lo attendono. Non si tratta dunque di un vuoto costituzionale, ma di una necessaria evoluzione che impegna tutti i partiti nella ricerca di un assetto soddisfacente e stabile della vita politica italiana.</p><p class="paragraph" data-counter="13" id="p-13">I Congressi del <span about="https://w3id.org/moro/enoam/data/141275/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista Italiano</span> e della <span about="https://w3id.org/moro/enoam/data/141275/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, i quali si succederanno l’uno a l’altro nel prossimo avvenire, costituiranno momenti importanti del chiarimento tuttora in corso dopo le elezioni. Ma, anche se in forma meno solenne, il dibattito tocca anche altri partiti, sui quali ricade una rilevante responsabilità.</p><p class="paragraph" data-counter="14" id="p-14">Il <span about="https://w3id.org/moro/enoam/data/141275/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">Partito Socialdemocratico</span>, pur nelle sue alterne vicende, è dalla sua costituzione elemento essenziale a comporre l’equilibrio di governo. Le polemiche, le quali hanno accompagnato il ritorno del Senatore <span about="https://w3id.org/moro/enoam/data/141275/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Saragat</span><sup><sup><a href="#curatornote-2" id="curatornote-ref-2">[2]</a></sup></sup> alla politica attiva, sembrano essersi in qualche modo sopite, attenuando le linee distintive tra maggioranza e minoranza. Le perplessità, che sono state registrate in occasione della crisi ministeriale, non hanno toccato una sola parte, ma tutto intero quel <span about="https://w3id.org/moro/enoam/data/141275/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">partito</span>. Gioverà ricordare che almeno dal 1958 il problema del <span about="https://w3id.org/moro/enoam/data/141275/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, del rapporto con il <span about="https://w3id.org/moro/enoam/data/141275/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, della valorizzazione di quel <span about="https://w3id.org/moro/enoam/data/141275/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito</span>, nell’unità o nella distinzione per la guida del Paese è stato dominante nella socialdemocrazia. I momenti nei quali quella preoccupazione è sembrata passare in secondo piano non sono stati felici per la politica italiana. Eccessi polemici ed incertezze sull’avvenire contribuivano essi pure a turbare la politica di centro-sinistra nel suo svolgimento e concorrevano a sospingere il <span about="https://w3id.org/moro/enoam/data/141275/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> a una specie di evasione dal presente.</p><p class="paragraph" data-counter="15" id="p-15">Se la sorte del <span about="https://w3id.org/moro/enoam/data/141275/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> tocca profondamente la responsabilità della <span about="https://w3id.org/moro/enoam/data/141275/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, come <span about="https://w3id.org/moro/enoam/data/141275/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> di larga maggioranza relativa, essa riguarda pure in misura sensibile, per la sua stessa natura, il socialismo democratico in <span about="https://w3id.org/moro/enoam/data/141275/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ciò non significa certamente allo stato delle cose unità socialista (una grande occasione perduta), né comporta rinuncia non solo alla differenziazione, ma anche ad una misurata polemica. Quel che è inconcepibile è invece la indifferenza. Ed io credo e spero che indifferenza non ci sarà.</p><p class="paragraph" data-counter="16" id="p-16">E neppure il <span about="https://w3id.org/moro/enoam/data/141275/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito Repubblicano</span>, se vuol essere degno della sua tradizione, nella quale c’è anche lo sforzo per allargare ed approfondire la vita democratica in <span about="https://w3id.org/moro/enoam/data/141275/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, può essere indifferente a quel che potrebbe accadere non solo a destra, ma anche a sinistra dello schieramento, con l’effetto di porre le premesse di una soffocante radicalizzazione della nostra vita politica. Prospettiva, questa, tutt’altro che improbabile. La dichiarazione di emergenza e la formula che se ne è fatta derivare vanno confrontate con la realtà, se non ci si vuole fermare ad una sterile declamazione. Il sì condizionato, che è stato sin qui registrato, non risolve nel fondo i nostri problemi. È questo il momento nel quale tutti i partiti impegnati devono assumere, con lucidità e senso del concreto, le loro responsabilità.</p><p class="paragraph" data-counter="17" id="p-17"><u>Il confronto è soprattutto tra la <span about="https://w3id.org/moro/enoam/data/141275/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e i socialisti.</u></p><p class="paragraph" data-counter="18" id="p-18">È naturale, per altro, che il confronto sia soprattutto tra <span about="https://w3id.org/moro/enoam/data/141275/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/141275/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista Italiano</span>. Alla prima, come <span about="https://w3id.org/moro/enoam/data/141275/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> centrale di governo ed asse intorno al quale ruota la intera vita politica italiana, tocca misurarsi con i problemi concreti ed urgenti, dalla ripresa economica allo sviluppo sociale, dall’ordine democratico all’assetto civile del Paese, dalla riorganizzazione, su basi moderne ed umane, della scuola, alla promozione di una degna condizione del mondo del lavoro nella nuova società, dalla creazione dell’unità europea alla partecipazione ad una politica internazionale di sicurezza e di pace. L’identificazione non solo dei titoli, ma del possibile contenuto dei capitoli di un programma di legislatura, delimiterebbe un campo di utile discussione per un’azione di governo della quale, per i risultati conseguiti e per la positiva reazione dell’opinione pubblica, possa essere giorno per giorno verificata l’efficacia.</p><p class="paragraph" data-counter="19" id="p-19">Vorrei però aggiungere subito che meno che mai per la <span about="https://w3id.org/moro/enoam/data/141275/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> può immaginarsi una sostanziale indifferenza per il problema del <span about="https://w3id.org/moro/enoam/data/141275/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> che in tanta parte si identifica con lo stesso problema politico italiano. Dico sostanziale indifferenza, perché indifferenza potrebbe sussistere (come qualche volta sembra di cogliere) malgrado un interessamento del tutto formale. Ebbene, ciò non è possibile, sia perché un serio programma di governo mostra ad un tempo la possibilità e la necessità di una presenza socialista, sia perché è in gioco una rappresentanza di rilevante peso numerico, ma soprattutto di eccezionale significato politico. Ed è quel che più conta.</p><p class="paragraph" data-counter="20" id="p-20">Vi sono legati, tra l’altro, l’arresto della spinta verso un bipartitismo, nelle condizioni dell’<span about="https://w3id.org/moro/enoam/data/141275/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, rovinoso e la tenuta di una maggioranza che, conscia della sua autonomia e della sua responsabilità, sappia di avere di fronte, in un severo confronto, grandi forze di sinistra espresse nel Parlamento, o inespresse nel Parlamento, ma presenti nel Paese.</p><p class="paragraph" data-counter="21" id="p-21"><u>Il Paese è esposto a pericolose tentazioni.</u></p><p class="paragraph" data-counter="22" id="p-22">E ciò dovrebbe servire ad indicare anche, insieme con semplicità ed amichevole fermezza, che cosa ci si attende dal <span about="https://w3id.org/moro/enoam/data/141275/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, quale la risposta, quale l’incoraggiamento che esso è chiamato a dare in questo momento difficile a tutti i partiti che si rivolgono ad esso con impegno e fiducia. Si attende una reazione positiva ad un programma soddisfacente e soprattutto ad un metodo, serio e responsabile, di governare. Si attende che esso si riconosca in una maggioranza veramente autonoma, senza alcuna evasione, come, del resto, senza rinuncia alla sua sensibilità e natura di <span about="https://w3id.org/moro/enoam/data/141275/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> di frontiera sulla sinistra.</p><p class="paragraph" data-counter="23" id="p-23">Queste due cose non sono affatto inconciliabili. Si può essere nella maggioranza con dignità e coerenza, senza rinunciare al dibattito politico che è l’essenza stessa della democrazia. Non di rinuncia dunque si tratta. Tutto è dare ad un Paese disorientato ed esposto a pericolose tentazioni, una guida ferma e sicura in un quadro politico coerente. Io credo che il <span about="https://w3id.org/moro/enoam/data/141275/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> possa entrare, debba entrare nel gioco, concorrendo, nella sua netta differenziazione dal <span about="https://w3id.org/moro/enoam/data/141275/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, a disperdere le nubi che oscurano pesantemente l’orizzonte e fanno dubitare dell’avvenire dell’<span about="https://w3id.org/moro/enoam/data/141275/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><ol id="curatorNotes"><li about="https://w3id.org/moro/enoam/data/141275/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giulio Andreotti (1919-2013), esponente politico della Democrazia cristiana, dal 26 giugno guidava il suo secondo governo. <a href="#curatornote-ref-1">↑</a></li><li about="https://w3id.org/moro/enoam/data/141275/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giuseppe Saragat (1898-1988), esponente politico del Partito socialista democratico italiano, dal 1964 al 1971 fu presidente della repubblica. <a href="#curatornote-ref-2">↑</a></li></ol></body></html>