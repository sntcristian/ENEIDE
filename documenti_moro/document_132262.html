<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.262" name="dcterms.relation"/><meta content="10.48678/unibo/aldomoro1.3.2.262" name="dcterms.identifier"/><meta content="Moro, Aldo, [Brindisi per la colazione offerta al Primo ministro somalo a Villa Madama], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.262." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Brindisi per la colazione offerta al Primo ministro somalo a Villa Madama</title>
<div id="mentionMeta"><meta about="https://w3id.org/moro/enoam/data/ibrahim-egal" typeof="foaf:Person"/><meta about="https://w3id.org/moro/enoam/data/ibrahim-egal" content="Mohamed Ibrahim Egal" property="rdfs:label"/><meta about="https://w3id.org/moro/enoam/data/ibrahim-egal" property="owl:sameAs" resource="http://www.wikidata.org/entity/Q470991"/><meta about="https://w3id.org/moro/enoam/data/ibrahim-egal" content="Egal, Mohamed, Ibrahim" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/somalia" typeof="dcterms:Location"/><meta about="https://w3id.org/moro/enoam/data/somalia" content="Somalia" property="rdfs:label"/><meta about="https://w3id.org/moro/enoam/data/somalia" property="owl:sameAs" resource="http://www.wikidata.org/entity/Q1045"/><meta about="https://w3id.org/moro/enoam/data/abdirashid-ali-shermarke" typeof="foaf:Person"/><meta about="https://w3id.org/moro/enoam/data/abdirashid-ali-shermarke" content="Abdirashid Ali Shermarke" property="rdfs:label"/><meta about="https://w3id.org/moro/enoam/data/abdirashid-ali-shermarke" property="owl:sameAs" resource="http://www.wikidata.org/entity/Q308215"/><meta about="https://w3id.org/moro/enoam/data/abdirashid-ali-shermarke" content="Shermarke, Abdirashid, Ali" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Brindisi per la colazione offerta al Primo ministro somalo a Villa Madama </h1><p>Signor <span about="https://w3id.org/moro/enoam/data/132262/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/ibrahim-egal" typeof="deo:Reference">Primo Ministro</span>,</p><p class="paragraph" data-counter="1" id="p-1">sono particolarmente lieto di darle a nome del Governo Italiano un cordiale benvenuto nel nostro Paese.</p><p class="paragraph" data-counter="2" id="p-2">È questa la prima visita che Lei vi compie dopo l’assunzione delle Sue alte funzioni. Ma Ella ha già avuto modo in passato di rendersi conto dei sentimenti che l’<span about="https://w3id.org/moro/enoam/data/132262/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nutre verso il suo paese. Sono sentimenti di fiducia, di collaborazione, di viva amicizia, di alto rispetto. Nati da una antica intimità di contatti, essi hanno tratto un più profondo e alto significato dai compiti assolti dall’<span about="https://w3id.org/moro/enoam/data/132262/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per avviare all’indipendenza la Nazione Somala e si sono poi rafforzati attraverso la continuità dei rapporti mantenuti fra i due Paesi nell’esercizio delle loro responsabilità quali membri del Consorzio delle nazioni libere e indipendenti.</p><p class="paragraph" data-counter="3" id="p-3">Nessuna occasione mi pare più propizia di questa, che segna il Suo primo contatto personale con il Governo italiano per riconfermarle tali sentimenti. Essi si esprimono anzitutto attraverso i fervidi voti di successo che formulo per l’esercizio delle alte funzioni che Le sono state affidate dal Presidente della Repubblica e nelle quali Ella è confortata dalla fiducia che il Parlamento somalo Le ha espresso con significativa unanimità di consensi. </p><p class="paragraph" data-counter="4" id="p-4">Con vivo interesse ed apprezzamento abbiamo preso conoscenza delle linee programmatiche di politica generale che Ella ha esposto di fronte al Parlamento. Abbiamo coscienza e comprensione dei problemi e delle difficoltà che Ella deve affrontare. Ed è nella consapevolezza dell’arduo compito che il Suo Governo si è assunto che desidero assicurarla che il Governo italiano intende continuare a fornire, nei limiti delle sue possibilità, quella amichevole assistenza che ci fosse richiesta e che potesse contribuire a un più rapido sviluppo del popolo somalo.</p><p class="paragraph" data-counter="5" id="p-5">Le strette e cordiali relazioni che esistono tra i nostri due Paesi hanno solida base nella provata amicizia di popoli e di Governi, ma traggono vitalità e contenuto dalle nostre comuni aspirazioni di pace, di libertà, di giustizia, di progresso civile e umano.</p><p class="paragraph" data-counter="6" id="p-6">È nostra ferma intenzione sviluppare ed intensificare queste relazioni, avendo sempre presenti anche quei legami di lingua e di cultura che uniscono l’<span about="https://w3id.org/moro/enoam/data/132262/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> a tanta parte della <span about="https://w3id.org/moro/enoam/data/132262/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span> e che danno ai rapporti tra i due Paesi profondità, calore, durevolezza.</p><p class="paragraph" data-counter="7" id="p-7">Le conversazioni che Ella, Signor primo Ministro, ha avuto e sta per avere con diversi membri del Governo italiano, Le consentiranno di constatare quanto queste disposizioni che Le ho esposto siano radicate e sentite, e quanto vivo sia il nostro desiderio di rendere sempre più intensa, proficua, operante in ogni campo la collaborazione tra i nostri due paesi.</p><p class="paragraph" data-counter="8" id="p-8">Con questi sentimenti levo il bicchiere alla prosperità dell’amica Nazione somala, all’amicizia tra l’<span about="https://w3id.org/moro/enoam/data/132262/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la <span about="https://w3id.org/moro/enoam/data/132262/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span>, al benessere personale del <span about="https://w3id.org/moro/enoam/data/132262/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/abdirashid-ali-shermarke" typeof="deo:Reference">Presidente della Repubblica Somala</span>, alla salute di Vostra Eccellenza. </p></body></html>