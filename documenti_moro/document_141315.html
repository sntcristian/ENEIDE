<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.315" name="dcterms.relation"/><meta content="10.48678/unibo/aldomoro1.4.1.315" name="dcterms.identifier"/><meta content="Moro, Aldo, [Intervista a «L’Espresso»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.315." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervista a «L’Espresso»]</title>
<div id="mentionMeta"><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/john-fitzgerald-kennedy" typeof="foaf:Person"/><meta about="https://w3id.org/moro/enoam/data/john-fitzgerald-kennedy" content="John Fitzgerald Kennedy" property="rdfs:label"/><meta about="https://w3id.org/moro/enoam/data/john-fitzgerald-kennedy" property="owl:sameAs" resource="http://www.wikidata.org/entity/Q9696"/><meta about="https://w3id.org/moro/enoam/data/john-fitzgerald-kennedy" content="Kennedy, John Fitzgerald" property="skos:prefLabel"/><meta about="https://w3id.org/moro/enoam/data/luigi-gui" typeof="foaf:Person"/><meta about="https://w3id.org/moro/enoam/data/luigi-gui" content="Luigi Gui" property="rdfs:label"/><meta about="https://w3id.org/moro/enoam/data/luigi-gui" property="owl:sameAs" resource="http://www.wikidata.org/entity/Q1415906"/><meta about="https://w3id.org/moro/enoam/data/luigi-gui" content="Gui, Luigi" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/associazioni-cristiane-dei-lavoratori-italiani" typeof="foaf:Organization"/><meta about="https://w3id.org/moro/enoam/data/associazioni-cristiane-dei-lavoratori-italiani" content="Acli" property="rdfs:label"/><meta about="https://w3id.org/moro/enoam/data/associazioni-cristiane-dei-lavoratori-italiani" property="owl:sameAs" resource="http://www.wikidata.org/entity/Q3627327"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/emilio-colombo" typeof="foaf:Person"/><meta about="https://w3id.org/moro/enoam/data/emilio-colombo" content="Emilio Colombo" property="rdfs:label"/><meta about="https://w3id.org/moro/enoam/data/emilio-colombo" property="owl:sameAs" resource="http://www.wikidata.org/entity/Q312058"/><meta about="https://w3id.org/moro/enoam/data/emilio-colombo" content="Colombo, Emilio" property="skos:prefLabel"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De Gasperi, Alcide" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/arnaldo-forlani" typeof="foaf:Person"/><meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/><meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista a «L’Espresso»]</h1><p class="paragraph" data-counter="1" id="p-1"><em>D.: Lei ha fatto parte, come presidente o come ministro, di quasi tutti i governi di centro-sinistra dal 1963 al 1972. Può dirci per quali motivi, a suo avviso, quella politica non ha pienamente corrisposto alle aspettative che aveva suscitato?</em></p><p class="paragraph" data-counter="2" id="p-2">R.: Mi pone una domanda molto complessa. Rispondere compiutamente mi porterebbe lontano. Dirò solo che partimmo con una grande fiducia e con molti buoni propositi. La trattativa era stata lunga, ma seria ed approfondita. Ricordo l’ultima sera, prima della firma definitiva. Qualcuno affacciava ancora qualche dubbio; qualcun altro chiedeva ulteriori chiarimenti. Quando a un tratto giunse per radio la notizia che a Dallas avevano assassinato il presidente <span about="https://w3id.org/moro/enoam/data/141315/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/john-fitzgerald-kennedy" typeof="deo:Reference">Kennedy</span><sup><a href="#curatornote-1" id="curatornote-ref-1">[1]</a></sup>. Insieme a una grande amarezza, quell’annuncio portò nell’aula delle riunioni, come avviene nei momenti difficili, anche una vera risolutezza. Le ultime difficoltà furono rapidamente superate. Il programma di centro-sinistra varato. Era un buon programma: conteneva tutto ciò di cui in materia di riforme il nostro paese aveva bisogno e che in un arco di tempo ragionevole si poteva realisticamente fare. Alcuni punti di quel programma furono poi realizzati: per esempio, per quel che ora ricordo, la parte che riguardava l’agricoltura, un primo statuto dei lavoratori, le leggi sul <span about="https://w3id.org/moro/enoam/data/141315/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span>, la legge ospedaliera. Una buona legge davvero. Ancora il piano per la scuola e particolari provvedimenti per l’Università. Ma fummo soprattutto impegnati per la programmazione e la costituzione del relativo Ministero con nuove importanti competenze. I socialisti, a questo proposito, insistettero a lungo perché il Piano (che coinvolgeva anche tutti i progetti di riforma) diventasse legge col voto del Parlamento e con tutte le procedure che ciò comporta. Probabilmente fu un nostro errore, un generoso errore. Si voleva fare della programmazione qualcosa di serio ed impegnativo. Ma così occupammo del tempo che poteva essere dedicato a leggi di riforma. Il piano partì con qualche ritardo, e non sempre si riuscì a dirigere gli investimenti al momento giusto verso i settori giusti.</p><p class="paragraph" data-counter="3" id="p-3">Il programma governativo fu pressoché interamente tradotto in disegni di legge che recavano in buona e dovuta forma le firme dei partiti della coalizione. Ma una parte di essi, come la riforma del Codice di procedura penale e la nuova legge di P.S. (approvate da un ramo del Parlamento), la legge universitaria (preparata da <span about="https://w3id.org/moro/enoam/data/141315/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/luigi-gui" typeof="deo:Reference">Gui</span><sup><a href="#curatornote-2" id="curatornote-ref-2">[2]</a></sup> e da me con la collaborazione di valenti esperti), s’insabbiarono in Parlamento. La legge urbanistica (che prevedeva l’esproprio generalizzato) non andò al di là della discussione preliminare.</p><p><em>D.: Perché non riuscirono a passare?</em></p><p class="paragraph" data-counter="4" id="p-4">R.: Per tante ragioni. In <span about="https://w3id.org/moro/enoam/data/141315/v1/mention-53" class="mention place" id="mention-53" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è difficile far passare rapidamente delle leggi che non siano portatrici di benefici particolari e immediati per qualche categoria o non attengano allo sviluppo economico. Questo tipo di leggi, sospinte da un evidente e, del resto, non trascurabile interesse, riescono a percorrere il loro iter con speditezza e ad arrivare in porto. Le altre, le grandi leggi di interesse civile e sociale, ristagnano talvolta per intere legislature senza trovare il loro sbocco finale. Tutto sembra opporsi a una loro rapida approvazione: le lentezze proprie del sistema bicamerale, gli interessi costituiti, le rivendicazioni dei gruppi parlamentari e dei singoli parlamentari, i quali vogliono prendere posizione, inserendo il proprio emendamento, proponendo la propria variante e così via. È difficile che i gruppi parlamentari accettino la mediazione del governo, che insomma “si fidino”. Quando questo succede, la legge viene approvata con minore difficoltà. Altrimenti è un calvario. Bisognerà pur trovare, per cose di grande importanza ed urgenza, un rimedio in termini di volontà politica e rispettando, naturalmente, tutti i diritti dell’opposizione.</p><p class="paragraph" data-counter="5" id="p-5">Per quanto riguarda le riforme poi vorrei dire che esse trovano l’ostacolo anche solo d’interessi che si presumono lesi (e non lo sono) o di stati d’animo diffidenti od ostili. Bisognerebbe presentare delle proposte ragionevoli, essenziali e chiare e fare appello al Paese, spiegando di che si tratta e perché è necessario, nell’interesse di tutti, seguire quella strada. Mi sbaglierò, ma credo che persone disposte a capire ed accettare vi siano, se si va al fondo della loro coscienza.</p><p class="paragraph" data-counter="6" id="p-6"><em>D.: Ma tra i partiti che si opposero alle riforme non ci fu anche il suo? E non ci sarà sempre? Lei pensa che la DC sia in grado di appoggiare una politica riformatrice, con l’abbattimento di rendite e posizioni parassitarie che ciò comporta, senza subire grandi traumi al suo interno?</em></p><p class="paragraph" data-counter="7" id="p-7">R.: All’interno della <span about="https://w3id.org/moro/enoam/data/141315/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ci furono contrasti quando si trattò di realizzare certi punti del programma di centro-sinistra. Per esempio sulla legge urbanistica, su quella ospedaliera, su quella universitaria e su quella per la scuola secondaria, tanto per citare quelle che mi vengono in mente, ci furono resistenze. Le maggiori poi per la legge sulla scuola materna statale, nella quale si espressero anche inquietudini interne che avrebbero potuto avere altro sbocco<sup><a href="#curatornote-3" id="curatornote-ref-3">[3]</a></sup>. Divergenze, com’è comprensibile, si ebbero in generale nell’area della coalizione. Ma, nella mia esperienza, in generale la mediazione era possibile. Non credo che dalla <span about="https://w3id.org/moro/enoam/data/141315/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nel suo insieme possa venire un ostacolo insuperabile per le riforme.</p><p class="paragraph" data-counter="8" id="p-8"><em>D.: Dati questi precedenti, crede che si possa tentare un rilancio del centro-sinistra? Pensa che sia ancora possibile fare, con quella formula, una seria politica di riforme?</em></p><p class="paragraph" data-counter="9" id="p-9">R.: Credo che se vogliamo salvare la democrazia in <span about="https://w3id.org/moro/enoam/data/141315/v1/mention-54" class="mention place" id="mention-54" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, non abbiamo altra via che questa. L’importante è imboccarla subito. Abbiamo tardato già troppo. Il paese non ha tempo per governi transitori che facciano decantare una situazione già abbondantemente logorata. Viviamo in periodo transitorio da troppo tempo.</p><p class="paragraph" data-counter="10" id="p-10"><em>D.: Lei pensa che il prossimo Congresso democristiano darà il via a questa politica? È convinto che le risoluzioni del Congresso si discosteranno dalla piattaforma elettorale del 7 maggio<sup><a href="#curatornote-4" id="curatornote-ref-4">[4]</a></sup> al punto da determinare la svolta da lei auspicata?</em></p><p class="paragraph" data-counter="11" id="p-11">R.: La campagna elettorale della <span about="https://w3id.org/moro/enoam/data/141315/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, l’anno scorso, fece leva su uno stato d’animo diffuso tra i nostri lettori e del quale sarebbe ingenuo ignorare l’esistenza. Uno stato d’animo di apprensione, di paura, con conseguente appello ai miti protettivi della <em>law under order</em>, che in più d’un caso sfociavano in psicosi da conservatorismo e in fobia antisocialista. Durante quel periodo, dopo i miei comizi io non ricevevo molte lettere di consensi. Ne riceveva di più <span about="https://w3id.org/moro/enoam/data/141315/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-5" id="curatornote-ref-5">[5]</a></sup>. Non si può fargliene una colpa. La colpa del <span about="https://w3id.org/moro/enoam/data/141315/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> è di avere assecondato quello stato d’animo dopo il 7 maggio, lasciando credere ai propri elettori che a dissipare le loro apprensioni e a risolvere i loro problemi bastava un governo di centro-destra con un margine irrisorio di maggioranza. L’elettore va per le spicce: quando gli raccontano che in luogo del centro-sinistra si può scegliere il centro-destra e governare con efficacia, egli crede che sia vero, che questa politica sia possibile, che ci sia sul serio la forza per farla laddove questa forza non c’è. Se invece dicessimo chiaro alla opinione pubblica come stanno le cose, ossia che con un governo centrista, nella nostra situazione politica e parlamentare, non si può fare nessuna politica per la semplice ragione che non si può governare, essa comprenderebbe e si adatterebbe. Ma nessuno glielo ha detto nettamente, nessuno tranne noi. Questa è la prima critica che muovo oggi al <span about="https://w3id.org/moro/enoam/data/141315/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. L’altra critica è di aver messo in piedi un governo destinato a un’esistenza difficile, un governo, come ora si vede, di preclusione alla sinistra socialista, invece che un governo di transizione.</p><p class="paragraph" data-counter="12" id="p-12"><em>D.: Che lei voglia il centro-sinistra è chiaro ed è noto. Ma da come si vanno mettendo le cose si ha l’impressione che al prossimo Congresso le correnti della sinistra DC arriveranno piuttosto indebolite, mentre quelle di destra saranno rafforzate. Lei che previsione fa? E quali deduzioni ne ricava?</em></p><p class="paragraph" data-counter="13" id="p-13">R.: Effettivamente noi della sinistra non stiamo facendo grandi progressi. E ciò, almeno per quanto mi riguarda, dipende soprattutto da tre motivi: 1. perché si è alimentato nell’elettorato democristiano l’equivoco di cui parlavamo più sopra; 2. perché noi oggi non abbiamo potere; per la verità non ne abbiamo mai avuto molto, solo che prima si vedeva meno mentre adesso si vede di più e la gente — che guarda al potere ed ai vantaggi che ne derivano — tende a seguire il <em>bandwagon</em>; 3. perché la crisi dei rapporti tra la <span about="https://w3id.org/moro/enoam/data/141315/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> da un lato e sindacati ed <span about="https://w3id.org/moro/enoam/data/141315/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/associazioni-cristiane-dei-lavoratori-italiani" typeof="deo:Reference">Acli</span><sup><a href="#curatornote-6" id="curatornote-ref-6">[6]</a></sup> dall’altro ci ha tolto consensi all’interno ed un retroterra dal quale ci derivavano prestigio e forza rappresentativa. Dico sommariamente la sinistra della <span about="https://w3id.org/moro/enoam/data/141315/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ma si tratta di gruppi autonomi con proprie caratteristiche.	Il mio si pone in una linea di continuità con quello che mediò dopo il Congresso di <span about="https://w3id.org/moro/enoam/data/141315/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-7" id="curatornote-ref-7">[7]</a></sup> tra gli schieramenti contrapposti e condusse il <span about="https://w3id.org/moro/enoam/data/141315/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> unito alla scelta di <span about="https://w3id.org/moro/enoam/data/141315/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> nel 1962<sup><a href="#curatornote-8" id="curatornote-ref-8">[8]</a></sup>. Così stando le cose non credo che noi avremo grandi incrementi. Avranno un certo successo <span about="https://w3id.org/moro/enoam/data/141315/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> e i suoi amici.</p><p><em>D.: E poi? Cosa si può prevedere?</em></p><p class="paragraph" data-counter="14" id="p-14">R.: Il punto di partenza del dibattito congressuale, se com’è auspicabile si avrà un vero dibattito e non una semplice conta delle deleghe, sarà la famosa teoria della centralità. È probabile che la relazione del Segretario <span about="https://w3id.org/moro/enoam/data/141315/v1/mention-46" class="mention person" id="mention-46" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span><sup><a href="#curatornote-9" id="curatornote-ref-9">[9]</a></sup> si incentrerà ancora su questa filosofia, con qualche cauta apertura verso il “nuovo”. Ma non è ancora un dramma. Certo, se <span about="https://w3id.org/moro/enoam/data/141315/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> riuscirà ad inchiodare la centralità su se stessa, se essa sarà identificata con il centrismo, il gioco sarà chiuso. Ma nella <span about="https://w3id.org/moro/enoam/data/141315/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ci sono i <span about="https://w3id.org/moro/enoam/data/141315/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-10" id="curatornote-ref-10">[10]</a></sup>, i <span about="https://w3id.org/moro/enoam/data/141315/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-11" id="curatornote-ref-11">[11]</a></sup>, i <span about="https://w3id.org/moro/enoam/data/141315/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span><sup><a href="#curatornote-12" id="curatornote-ref-12">[12]</a></sup>, i <span about="https://w3id.org/moro/enoam/data/141315/v1/mention-40" class="mention person" id="mention-40" property="dcterms:references" resource="https://w3id.org/moro/enoam/data/emilio-colombo" typeof="deo:Reference">Colombo</span><sup><a href="#curatornote-13" id="curatornote-ref-13">[13]</a></sup>. Se costoro, o alcuni di essi, non si spaventeranno, allora la centralità si sposterà a sinistra, come piaceva a <span about="https://w3id.org/moro/enoam/data/141315/v1/mention-42" class="mention person" id="mention-42" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-14" id="curatornote-ref-14">[14]</a></sup>. Certo sarà faticoso. Ma gli accenni e le dichiarazioni, sia pur timide, che alcuni di loro hanno fatto negli ultimi tempi, dimostrano che essi si rendono conto della situazione. In fondo eravamo insieme con questi uomini al Congresso di <span about="https://w3id.org/moro/enoam/data/141315/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, quando si decise la svolta a sinistra, mentre <span about="https://w3id.org/moro/enoam/data/141315/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span> con <span about="https://w3id.org/moro/enoam/data/141315/v1/mention-44" class="mention person" id="mention-44" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span><sup><a href="#curatornote-15" id="curatornote-ref-15">[15]</a></sup> stava dall’altra parte. Potrebbe ripetersi la storia, sebbene la storia in genere non si ripeta.</p><p class="paragraph" data-counter="15" id="p-15"><em>D.: Lei dunque pensa che le cose cambieranno...</em></p><p class="paragraph" data-counter="16" id="p-16">R.: Potrebbe anche non succedere nulla, ma sarebbe un disastro. Se non si troverà una piattaforma più agibile di quella di centro-destra, è difficile dire dove finiremo. Forse alle elezioni anticipate, forse a una soluzione ancora peggiore. Ma io spero che troveremo una via d’uscita. Se quanti hanno già scritto che bisogna cambiare rotta lo diranno con fermezza anche al Congresso, crollerà questa mistificazione di una maggioranza che non è tale e il <span about="https://w3id.org/moro/enoam/data/141315/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> verrà posto di fronte alla vera alternativa: o le elezioni anticipate su posizioni sempre più radicalizzate, o il netto ritorno al centro-sinistra. Queste cose vanno sapute. Se non le si dicono chiaramente si rischia il peggio. Quanto a me, le dirò senz’altro.</p><p class="paragraph" data-counter="17" id="p-17"><em>D.: Poniamo che il Congresso decida il rilancio immediato del centro-sinistra. Che tipo di centro-sinistra vede? Come considera la proposta di un governo di legislatura con la partecipazione dei segretari dei quattro partiti, insomma la proposta del cosiddetto governo di direttorio già fatta da Fanfani?</em></p><p class="paragraph" data-counter="18" id="p-18">R.: Sono d’accordo sulla garantita continuità del governo, ma considero la partecipazione dei segretari una soluzione di dubbia utilità e di difficile realizzazione. Se un governo è accettato dai partiti che lo compongono, non ha bisogno di prenderne a bordo i segretari. Una soluzione del genere, invece che agganciare più saldamente i partiti, li inquieterebbe. Senza contare che sarebbe imbarazzante per gli altri ministri del Governo. Mi pare difficile che il <span about="https://w3id.org/moro/enoam/data/141315/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> aderisca ad una proposta del genere. Penso che non sia in grado di farlo. Per quel che mi riguarda, sono convinto che la solidità di una alleanza è il frutto di un assiduo dialogo quotidiano fra coloro che la compongono, non di un consorzio di super ministri. Bisogna muoversi verso una effettiva collegialità del Governo, come vuole la Costituzione, e coinvolgere i partiti mediante decisioni prese insieme con il necessario approfondimento. I contatti fra i segretari vanno bene, ma nessun “vertice”, per quanto utile, deve potere sostituire il Consiglio dei Ministri.</p><p class="paragraph" data-counter="19" id="p-19"><em>D.: D’accordo. Puntate su un altro centro-sinistra. In questo centro-sinistra quali impegni deve assumere il PSI?</em></p><p class="paragraph" data-counter="20" id="p-20">R.: Due cose: autonomia della maggioranza e accettazione della logica di governo. I governi hanno delle esigenze di credibilità, e non c’è credibilità per un governo che non è autosufficiente. I socialisti ritengo lo debbano capire ed accettare. Io ne ho fatto un’esperienza positiva. Vi sono stati certo momenti di dissociazione. Ma queste cose si evitano con una pratica quotidiana di reciproca lealtà, fermezza e corresponsabilità. Senza aspettare di cambiare la formula.</p><p class="paragraph" data-counter="21" id="p-21"><em>D.: Francamente, come crede che andrà a finire?</em></p><p class="paragraph" data-counter="22" id="p-22">R.: C’è il rischio che la vita italiana di domani dipenda dai diecimila voti in più o in meno che questa o quella corrente riusciranno a raccogliere nella campagna congressuale. Se fosse davvero così, se ognuno si arroccasse dietro il suo pacchetto di voti invece che affrontare un dibattito aperto per elaborare una politica all’altezza della realtà presente, sarebbe un disastro. È necessario che ognuno esca allo scoperto ed esponga la sua visione delle cose, che spieghi come concepisce la vita della <span about="https://w3id.org/moro/enoam/data/141315/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dell’<span about="https://w3id.org/moro/enoam/data/141315/v1/mention-55" class="mention place" id="mention-55" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei prossimi cinque anni.</p><p class="paragraph" data-counter="23" id="p-23"><em>D.: Lei come la concepisce? Che cosa vede nei prossimi cinque anni?</em></p><p class="paragraph" data-counter="24" id="p-24">R.: Vedo una ripresa del dialogo coi socialisti e della politica di riforme. La democrazia italiana è sottoposta ad una grande tensione, perché, come noi riteniamo, i comunisti non possono costituire alternativa di Governo. Sui nostri partiti, ed in ispecie sulla <span about="https://w3id.org/moro/enoam/data/141315/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ricade il compito di fare, anche in considerazione di questa circostanza, una politica di grande respiro, di garantire il movimento nella società italiana. Sempre che i socialisti e la <span about="https://w3id.org/moro/enoam/data/141315/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> riescano ancora a farsi ascoltare dal mondo operaio e giovanile e ad essere creduti. Il che potrebbe anche non accadere. Troppa gente ha accumulato diffidenza nei confronti dello Stato. E non a caso. Quando il pubblico vede disperdere delle energie, spendere miliardi per mandare prematuramente in pensione dei funzionari capaci, indebolendo l’efficienza della macchina statale, o quando si verificano distorsioni, come quelle che constatiamo con stupore ed apprensione, che reazioni può avere se non di diffidenza? Siamo davvero a una svolta grave. Io non posso garantire che il centro-sinistra chiarirà la situazione. Non solo di formule si tratta, ma di un generale e vigoroso impegno. Ma so che non abbiamo altra scelta. Dobbiamo tutti capire che se falliamo stavolta, potrà davvero finir male. Se non saremo capaci di tenere saldamente in mano il Paese con gli strumenti della democrazia, l’iniziativa passerà nelle mani di chi crede soltanto nella violenza. E la usa.</p><ol id="curatorNotes"><li about="https://w3id.org/moro/enoam/data/141315/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> John Fitzgerald Kennedy (1917-1963), esponente politico del Partito democratico statunitense, fu presidente degli Stati Uniti dal 1961 al 22 novembre 1963, giorno del suo assassinio. <a href="#curatornote-ref-1">↑</a></li><li about="https://w3id.org/moro/enoam/data/141315/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Luigi Gui (1914-2010), esponente politico della Democrazia cristiana, nel 1962 era ministro della Pubblica istruzione. <a href="#curatornote-ref-2">↑</a></li><li about="https://w3id.org/moro/enoam/data/141315/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il governo Moro II cadde il 21 gennaio 1966 in seguito alla mancata approvazione dell’istituzione della scuola materna statale, respinta in uno scrutinio segreto da molti “franchi tiratori” della Dc. <a href="#curatornote-ref-3">↑</a></li><li about="https://w3id.org/moro/enoam/data/141315/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alle elezioni del 7-8 maggio 1972. <a href="#curatornote-ref-4">↑</a></li><li about="https://w3id.org/moro/enoam/data/141315/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giulio Andreotti (1919-2013), esponente politico della Democrazia cristiana, dal 26 giugno guidava il suo secondo governo. <a href="#curatornote-ref-5">↑</a></li><li about="https://w3id.org/moro/enoam/data/141315/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Associazioni cristiane lavoratori italiani. Il riferimento di Moro è alla rottura delle Acli con la gerarchia intorno all’«ipotesi socialista». <a href="#curatornote-ref-6">↑</a></li><li about="https://w3id.org/moro/enoam/data/141315/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il VII congresso della Democrazia cristiana del 23-28 ottobre 1959, svoltosi a Firenze, fu animato dal dibattito tra morotei e fanfaniani sulla prospettiva dell’apertura a sinistra. <a href="#curatornote-ref-7">↑</a></li><li about="https://w3id.org/moro/enoam/data/141315/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’VIII congresso della Democrazia cristiana del 27-31 gennaio 1962, svoltosi a Napoli, aveva visto prevalere la linea di Aldo Moro in favore del centro-sinistra. <a href="#curatornote-ref-8">↑</a></li><li about="https://w3id.org/moro/enoam/data/141315/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Arnaldo Forlani (1925-), esponente politico della Democrazia cristiana, dal 9 novembre 1969 ne era segretario politico. <a href="#curatornote-ref-9">↑</a></li><li about="https://w3id.org/moro/enoam/data/141315/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Amintore Fanfani (1908-1999), economista, esponente politico della Democrazia cristiana, dal 5 giugno 1968 era presidente del Senato. <a href="#curatornote-ref-10">↑</a></li><li about="https://w3id.org/moro/enoam/data/141315/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mariano Rumor (1915-1990), partigiano, esponente politico della Democrazia cristiana, nel governo Andreotti II era ministro dell’Interno. <a href="#curatornote-ref-11">↑</a></li><li about="https://w3id.org/moro/enoam/data/141315/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Flaminio Piccoli (1915-2000), partigiano, giornalista, esponente politico della Democrazia cristiana, di cui era stato segretario prima di Forlani. <a href="#curatornote-ref-12">↑</a></li><li about="https://w3id.org/moro/enoam/data/141315/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Emilio Colombo (1920-2013), esponente politico della Democrazia cristiana, nel governo Andreotti II aveva la presidenza della delegazione italiana all’Onu. <a href="#curatornote-ref-13">↑</a></li><li about="https://w3id.org/moro/enoam/data/141315/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Alcide De Gasperi (1881-1954), fondatore della Democrazia cristiana, fu presidente del Consiglio dal 1945 al 1953.  <a href="#curatornote-ref-14">↑</a></li><li about="https://w3id.org/moro/enoam/data/141315/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mario Scelba (1901-1991), esponente politico della Democrazia cristiana, ne era presidente del Consiglio nazionale dal 1969.  <a href="#curatornote-ref-15">↑</a></li></ol></body></html>