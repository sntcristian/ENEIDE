<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.094" name="dcterms.relation"/><meta content="10.48678/unibo/aldomoro1.1.0.094" name="dcterms.identifier"/><meta content="Moro, Aldo, Allettamento all’assolutismo, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.094." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Allettamento all’assolutismo</title>
<div id="mentionMeta"><meta about="https://w3id.org/moro/enoam/data/comitato-di-liberazione-nazionale" typeof="foaf:Organization"/><meta about="https://w3id.org/moro/enoam/data/comitato-di-liberazione-nazionale" content="Comitato di Liberazione Nazionale" property="rdfs:label"/><meta about="https://w3id.org/moro/enoam/data/comitato-di-liberazione-nazionale" property="owl:sameAs" resource="http://www.wikidata.org/entity/Q547858"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/forze-armate" typeof="foaf:Organization"/><meta about="https://w3id.org/moro/enoam/data/forze-armate" content="Forze Armate" property="rdfs:label"/><meta about="https://w3id.org/moro/enoam/data/forze-armate" property="owl:sameAs" resource="http://www.wikidata.org/entity/Q8473"/><meta about="https://w3id.org/moro/enoam/data/monarchia" typeof="foaf:Organization"/><meta about="https://w3id.org/moro/enoam/data/monarchia" content="Monarchia" property="rdfs:label"/><meta about="https://w3id.org/moro/enoam/data/monarchia" property="owl:sameAs" resource="http://www.wikidata.org/entity/Q7269"/></div>
<div id="referenceMeta">
<meta about="https://w3id.org/moro/enoam/data/il-91-congressista-in-l-unione-1944" typeof="fabio:Expression"/><meta about="https://w3id.org/moro/enoam/data/il-91-congressista-in-l-unione-1944" content="Il 91° congressista, in L’unione, II, n. 6, 5 febbraio 1944, pp. 2-3." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Allettamento all’assolutismo</h1><p class="paragraph" data-counter="1" id="p-1">In questa pausa della vita politica italiana, succeduta al Congresso dei <span about="https://w3id.org/moro/enoam/data/110094/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/comitato-di-liberazione-nazionale" typeof="deo:Reference">Comitati di Liberazione</span>, pausa silenziosa e tranquilla soltanto in apparenza, va segnalato un irrigidimento nelle posizioni monarchiche e governative il quale ha avuto alcune espressioni vistose e, oseremmo ritenere, inopportune, in quanto allontanano le già modeste possibilità d’intesa e son tali da esasperare gli animi già poco inclini purtroppo agli accomodamenti.</p><p class="paragraph" data-counter="2" id="p-2">Si tratta, per essere chiari, di una ripresa reazionaria, la quale non è meno inopportuna e pericolosa, se anche è in modo manifesto, forse pure nella intenzione di chi la propone, una minaccia a vuoto, usata per opporre, in segno di forza, ad una posizione estrema una intransigenza egualmente rigida.</p><p class="paragraph" data-counter="3" id="p-3">Il giornale «L’unione», per bocca di un anonimo novantunesimo Congressista assente dal Congresso, vagheggia, tra molte cose amene, una <span about="https://w3id.org/moro/enoam/data/110094/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/monarchia" typeof="deo:Reference">Monarchia</span> assoluta, senza elezioni e senza neppure Ministri, nientemeno, ed agita lo spauracchio delle <span about="https://w3id.org/moro/enoam/data/110094/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/forze-armate" typeof="deo:Reference">Forze Armate</span> dello Stato<sup><a href="#curatornote-1" id="curatornote-ref-1">[1]</a></sup>. </p><p class="paragraph" data-counter="4" id="p-4">Non varrebbe la pena di fermarsi a rilevare questa inopportuna intemperanza, se essa non venisse ad incidere pericolosamente, come abbiamo avuto agio di notare, in questo delicatissimo momento politico.</p><p>La causa monarchica</p><p class="paragraph" data-counter="5" id="p-5">La causa della <span about="https://w3id.org/moro/enoam/data/110094/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/monarchia" typeof="deo:Reference">Monarchia</span>, la quale ha ancora in <span about="https://w3id.org/moro/enoam/data/110094/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> – è doveroso riconoscerlo – leali e fervidi sostenitori, è assai male affidata a questi non intelligenti fedeli dell’istituzione, cui rendono, pensiamo in buona fede, un pessimo servizio.</p><p class="paragraph" data-counter="6" id="p-6">Come rendono pessimo servizio al popolo italiano, di cui assumono di voler prendere, con questa ingenua nostalgia del passato, le difese. C’è bisogno forse di ricordare che la <span about="https://w3id.org/moro/enoam/data/110094/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/monarchia" typeof="deo:Reference">Monarchia</span> assoluta fu e che lo stesso istituto monarchico ha da procedere con estrema cautela, se vuol conciliarsi con le predominanti esigenze delle democrazie moderne, nelle quali può ancora esercitare, proprio se vi siano la cautela, il tatto, il disinteresse necessari, una utile funzione equilibratrice? Le monarchie assolute, oh ingenuo novantunesimo congressista, son passate con il passare delle condizioni storiche che consentirono ad esse, fossero illuminate o no, di esistere.</p><p class="paragraph" data-counter="7" id="p-7">Tanto son passate che gli stessi assolutismi, di cui l’<span about="https://w3id.org/moro/enoam/data/110094/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> ha fatto sanguinosa esperienza negli ultimi venticinque anni, non osarono mai proclamarsi tali e si dissero invece più modestamente totalitarismi, assumendo una specie di mistica comunicazione tra capo e popolo, la quale doveva consentire di qualificare, con notevole sforzo di buona volontà, anche questa esperienza politica come democrazia.</p><p class="paragraph" data-counter="8" id="p-8">La pretesa di suscitare quello che è morto, e ben morto, da tempo sarebbe dunque una ingenuità soltanto e, come tale, neppure pericolosa, se essa non contribuisse ad allarmare ed esasperare quella parte del nostro popolo che non riesce a conservare la calma e se non costituisse, di più, una tentazione per molti. Perché è molto facile che, in un momento così delicato e confuso, dopo l’esperienza di ben venti anni di eterogoverno, un popolo stanco, terribilmente stanco, si lasci allettare dal comodo ripiego di abbandonare nelle mani di pochi altri la cura delle cose della sua Patria, dimenticando che il popolo italiano è giunto a questo triste momento della sua storia per non essere riuscito a controllare da sé la sua vita fino ad ora. </p><p class="paragraph" data-counter="9" id="p-9">Il pericoloso rimedio potrebbe essere anche offerto in buona fede, noi pensiamo; ma la buona fede non escluderebbe certo la grave responsabilità di chi verrebbe a giocare in definitiva sulla stanchezza del popolo italiano, inducendolo a prendere una strada più comoda, ma che continua fatalmente la distruttrice esperienza di decadimento dei valori morali e di diminuita o annullata responsabilità dell’uomo. Sarebbe, in altre parole, come propinare al malato spasimante per il dolore il calmante pericoloso che ne accelera la fine.</p><p>Democrazia vera</p><p class="paragraph" data-counter="10" id="p-10">La situazione del popolo italiano oggi è, sotto il profilo politico e spirituale, nettamente definita. Si è molto sentito parlare di democrazia e non c’è nessuno in <span about="https://w3id.org/moro/enoam/data/110094/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, si può dire, che non professi di essere e non si senta in perfetta buona fede democratico. Ma di democrazia vera, cioè seria, responsabile e costruttiva, ce n’è ancora poca, purtroppo, da noi. E non c’è da meravigliarsene, perché gli edifici della vita morale e politica si costruiscono a fatica. Sarebbe perciò ben più preoccupante, se, dopo venti anni di fascismo, ci trovassimo dinanzi una democrazia in apparenza perfetta, la quale non potrebbe non celare gravi e profonde crepe. Meglio è dunque che si vada piano nel costruire, che si pongano salde basi morali, che si promuovano adesioni convinte, che si eccitino le responsabilità di tutti. Si potrà tardare a raggiungere la meta certo, ma il successo sarà conseguito, quando l’opera sia compiuta, in modo pieno e definitivo.</p><p class="paragraph" data-counter="11" id="p-11">Il pericolo grave sorge, mentre le aristocrazie responsabili della vita spirituale e politica della nazione, sono accinte alla grande fatica. Allora può intervenire l’allettamento dell’ordine piatto e facile, del compromesso con la propria coscienza morale, il quale abbandoni nelle mani di altri la cura delle cose che son nostre e debbono esserci care quanto la nostra stessa vita. È l’allettamento dell’assolutismo, comunque atteggiato, che pronunzia il suo sorridente e invitante «Io mi sobbarco». E può avere esso anche l’aria di salvare qualche cosa nel momento e può anche riuscire a salvarla in effetti, ma rende impossibile, con il facile successo iniziale, quello che più veramente preme: la rieducazione politica e morale del popolo italiano.</p><p class="paragraph" data-counter="12" id="p-12">La formula allettante dell’assolutismo va dunque respinta, ancorché prometta l’immediato successo. La formula della democrazia ha invece per sé la verità, benché indichi una lunga ed ardua strada, da percorrere con aspra fatica.</p><p class="paragraph" data-counter="13" id="p-13">Il popolo italiano non dev’essere tentato, ma invece aiutato, nell’atto che fa la sua scelta responsabile. E le poche forze democratiche del nostro <span about="https://w3id.org/moro/enoam/data/110094/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">paese</span>, senza illudere né illudersi di un facile successo, devono intraprendere, con grande tatto e grandissimo amore per l’<span about="https://w3id.org/moro/enoam/data/110094/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, quest’opera immensa che hanno ancora considerato appena da lontano.</p><p>Mr.</p><ol id="curatorNotes"><li about="https://w3id.org/moro/enoam/data/110094/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> L’articolo cui Moro fa riferimento è <span about="https://w3id.org/moro/enoam/data/110094/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/il-91-congressista-in-l-unione-1944" typeof="biro:BibliographicReference"><em>Il 91° congressista</em>, in <em>L’unione</em>, II, n. 6, 5 febbraio 1944, pp. 2-3.</span> <a href="#curatornote-ref-1">↑</a></li></ol></body></html>