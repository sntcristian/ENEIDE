<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.132" name="dcterms.relation"/><meta content="10.48678/unibo/aldomoro1.3.1.132" name="dcterms.identifier"/><meta content="Moro, Aldo, [Convegno del Movimento femminile della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.132." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno del Movimento femminile della Dc]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="URSS" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/papa-pio-xii" typeof="foaf:Person"/><meta about="https://w3id.org/moro/enoam/data/papa-pio-xii" content="Pio XII" property="rdfs:label"/><meta about="https://w3id.org/moro/enoam/data/papa-pio-xii" property="owl:sameAs" resource="http://www.wikidata.org/entity/Q2604"/><meta about="https://w3id.org/moro/enoam/data/papa-pio-xii" content="papa-pio-xii" property="wdt:P1986"/><meta about="https://w3id.org/moro/enoam/data/papa-pio-xii" content="Pio, X, I, I" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giorgio-amendola" typeof="foaf:Person"/><meta about="https://w3id.org/moro/enoam/data/giorgio-amendola" content="Giorgio Amendola" property="rdfs:label"/><meta about="https://w3id.org/moro/enoam/data/giorgio-amendola" content="Amendola, Giorgio" property="skos:prefLabel"/><meta about="https://w3id.org/moro/enoam/data/giorgio-amendola" property="owl:sameAs" resource="http://www.wikidata.org/entity/Q939831"/><meta about="https://w3id.org/moro/enoam/data/giorgio-amendola" content="giorgio-amendola" property="wdt:P1986"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno del Movimento femminile della Dc]</h1><p class="paragraph" data-counter="1" id="p-1">Il nostro partito con la sua attività generale e con quella specifica svolta dal vostro Movimento ha dimostrato un vivo interesse per i problemi del mondo femminile e per la funzione della donna nella vita sociale. Innanzi tutto per una ragione che attiene alla vocazione democratica di un partito come la <span about="https://w3id.org/moro/enoam/data/131132/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che, per largo e sempre rinnovato consenso di popolo, non è chiamato a rappresentare ceti o categorie singolarmente considerati, ma tutta la comunità nel suo vario e ricco articolarsi. Un’altra ragione del nostro impegno per il mondo femminile deriva poi dall’alta considerazione che abbiamo per il contributo che le donne recano allo sviluppo umano e civile della società.</p><p class="paragraph" data-counter="2" id="p-2">Oltre dunque alla nostra funzione di rappresentanza di tutte le categorie e condizioni sociali c’è un motivo più profondo che fa sì che noi ci occupiamo del mondo femminile.</p><p class="paragraph" data-counter="3" id="p-3">La <span about="https://w3id.org/moro/enoam/data/131132/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, infatti, vede nella donna la naturale portatrice nella vita familiare e sociale di quel complesso di valori morali e religiosi che sono radicati nella tradizione del nostro popolo e stanno alla base della grande mobilitazione che attorno a noi abbiamo suscitato in questi anni.</p><p class="paragraph" data-counter="4" id="p-4">A questo punto, l’on. Moro ha ricordato i momenti più significativi dell’impegno politico della <span about="https://w3id.org/moro/enoam/data/131132/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> per far emergere sul terreno giuridico e sociale il diritto della donna ad inserirsi a pieno titolo nella vita comunitaria. Dalla riaffermazione della assoluta parità di diritti politici, al ruolo che attraverso la <span about="https://w3id.org/moro/enoam/data/131132/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> le donne hanno svolto nel Parlamento, al Governo, nella vita amministrativa locale; dall’ingresso delle donne nelle giurie popolari e nei tribunali per i minori (partecipazione di cui oggi è possibile misurare appieno il valore e il significativo apporto) ai successivi passi per l’attuazione del disposto costituzionale che impone di «rimuovere gli ostacoli di ordine economico e sociale, che limitando di fatto la libertà e l’uguaglianza dei cittadini, impediscono il pieno sviluppo della persona umana e la effettiva partecipazione di tutti i lavoratori nell’organizzazione politica, economica e sociale del Paese»<sup><a class="" href="#curatornote-1" id="curatornote-ref-1">[1]</a></sup>. </p><p class="paragraph" data-counter="5" id="p-5">In particolare la <span about="https://w3id.org/moro/enoam/data/131132/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha concorso, con il suo appoggio determinante, ad applicare, almeno in linea di principio, l’art. 37 che fissa per la donna a parità di lavoro le stesse retribuzioni che spettano al lavoratore e l’art. 52 che apre l’accesso ai pubblici uffici. Proprio in questi giorni si è completato l’iter parlamentare del provvedimento proposto dal nostro partito che consente alle donne di occupare tutte le cariche e di esercitare tutte le professioni ed impieghi pubblici, compreso l’ufficio della Magistratura senza alcuna limitazione, quando, ovviamente, ricorrano i necessari requisiti.</p><p class="paragraph" data-counter="6" id="p-6">Anche questa significativa conquista pone fine ad una disarmonia tra il dettato costituzionale e la restrittiva legislazione sin qui in atto, allarga la selezione sul piano del valore individuale escludendo ogni discriminazione di sesso in contrasto con lo spirito della democrazia.</p><p class="paragraph" data-counter="7" id="p-7">L’impegno del nostro partito ha permesso, infine, di realizzare una serie di altri provvedimenti che prendono l’avvio anch’essi dalle indicazioni contenute nella Costituzione; mi riferisco alle leggi per le lavoratrici madri, per la regolamentazione del lavoro a domicilio, per impedire il licenziamento in seguito al matrimonio, per inserire anche le casalinghe nel quadro della sicurezza sociale con il riconoscimento della pensione facoltativa. Ma tutte queste cose le abbiamo promosse, sollecitate, realizzate secondo la nostra concezione dell’uomo e della società, nello spirito della nostra tradizione e nella fedeltà alla nostra ispirazione cristiana. I problemi del mondo femminile si pongono oggi certo in modo diverso che nel passato. Non si tratta più di combattere i pregiudizi tra i sessi, di riscattare la donna da quella forma di subordinazione che in alcune fasi dello sviluppo storico e della evoluzione sociale poteva apparire naturale. Oggi il contrasto tra i sessi, perso quel carattere ideologico che derivava dalla considerazione di una diversità tra la natura dell’uomo e quella della donna, si è trasferito sul piano delle rispettive funzioni. Quel che conta oggi è la contrapposizione tra l’ideale della donna che vive nella famiglia, assiste il marito, educa i figli, mantiene vivo il focolare domestico, e l’ideale, tutto moderno, della donna che entra nella vita pubblica, partecipa al mondo della produzione, assume una posizione per così dire contrattuale nei confronti dell’uomo anche nell’ambito familiare. Le modificazioni economiche e sociali, il progresso tecnologico, influendo sulle strutture della nostra società, hanno inciso anche sulla famiglia, specialmente sulla donna la quale, mentre vede dischiudersi ampie prospettive fuori delle mura domestiche, ha pur sempre un compito primario e irrinunciabile, quello di garantire il buon funzionamento della comunità familiare.</p><p class="paragraph" data-counter="8" id="p-8">Per questo riteniamo che spetti al partito, per quanto compete ad esso ed ai suoi movimenti specializzati, di proporsi l’obiettivo di favorire ad un tempo la partecipazione della donna a tutte le forme dell’attività sociale e il potenziamento dell’istituto familiare secondo una visione equilibrata e responsabile del ruolo della donna nella vita privata e pubblica. In vista di questo obiettivo si deve svolgere un ruolo di preparazione della coscienza pubblica, perché essa possa comprendere e accettare l’evoluzione delle istituzioni sociali. Altrimenti si rischia di mortificare a livello rivendicativo e settoriale un processo di sviluppo umano che non riguarda solo la donna ma la comunità nel suo complesso. E non è che noi ci adattiamo a fatica ad un portato dei tempi, come vorrebbero far credere soprattutto i comunisti. Noi al contrario giudichiamo utile e sollecitiamo la presenza della donna nella società moderna, perché riteniamo prezioso l’apporto della sua particolare sensibilità alla realtà sociale, politica, amministrativa, perché vediamo in questo inserimento una nuova spinta ad una più accentuata umanizzazione della vita pubblica. Ciò che respingiamo è il significato di rottura ideologica che i comunisti attribuiscono alla emancipazione femminile nei confronti dei valori, come dicono, tradizionali, quasi che questi si potessero esaurire col superamento di condizioni obiettivamente anacronistiche; è l’azione di scardinamento della famiglia che, partendo dalle modificazioni dell’economia familiare, pretende di investire l’istituto della famiglia giudicato non già quale una società naturale fondata sul matrimonio, ma come una sovrastruttura giuridica, un fatto convenzionale, un mero istituto privatistico di un ordinamento in fase di decomposizione. Noi vogliamo invece contemperare con equilibrio la vita familiare e quella sociale, valorizzare la donna nelle sue capacità e la famiglia nella sua permanente funzione, nel suo insostituibile valore. Ed attorno al tema della famiglia, unità di base del vivere civile, punto di partenza di ogni organizzazione comunitaria, la <span about="https://w3id.org/moro/enoam/data/131132/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> intende intensificare la sua attenzione e la sua cura affinché, nel variare dei tempi e delle situazioni, nel moto incessante verso il progresso nulla sia perduto di quei valori e di quelle tradizioni che formano il patrimonio morale del nostro Paese, la riserva cui attingiamo per dare un contenuto più vasto e comprensivo al nostro impegno civile e politico.</p><p class="paragraph" data-counter="9" id="p-9">Accennerò sia pure brevemente ad alcune delle indicazioni che dal nostro partito sono venute per tutelare la famiglia ed in essa il prestigio della donna. Si è manifestata, innanzi tutto, l’esigenza di un’alta ed umana specializzazione della Magistratura per l’esame dei problemi della famiglia affidati alla sua competenza. Vi sono poi questioni propriamente di riforma del codice civile il quale, per il trascorrere del tempo e l’evoluzione sociale e politica, non corrisponde sia al dettato costituzionale che allo sviluppo culturale e sociale. L’articolo 29 della Costituzione, nell’affermare «i diritti della famiglia come società naturale fondata sul matrimonio», stabilisce che questo «è ordinato sull’eguaglianza morale e giuridica dei coniugi con i limiti stabiliti dalla legge a garanzia dell’unità familiare».</p><p class="paragraph" data-counter="10" id="p-10">Ora la formulazione dell’articolo 144 del Codice sembra consentire al marito comportamenti limitativi della dignità della moglie secondo una concezione non di parità ma di subordinazione della donna. Affermata invece la assoluta eguaglianza morale e giuridica tra i coniugi, si può attribuire una particolare posizione al marito solo al fine di garantire l’unità della famiglia stessa, unità che la stessa carta costituzionale ammette come causa di limitazione del principio generale della eguaglianza tra i coniugi. Per il funzionamento della vita familiare, e cioè di un corpo essenzialmente unitario, per una più piena realizzazione dei fini propri della famiglia, per comporre le divergenze di opinioni che si possono verificare nell’ambito familiare riguardo a decisioni che si devono prendere, è necessario che nella famiglia esista un capo, ed è pertanto necessario che al marito venga riconosciuta questa sua funzione nel senso che abbia poteri di decisione finale, perché, più che di diritti più ampi, è investito di doveri più gravi.</p><p class="paragraph" data-counter="11" id="p-11">Altre innovazioni riguardano la opportunità di stabilire un dovere, comune ad entrambi i coniugi, di mutua assistenza e di contributo reciproco al soddisfacimento dei bisogni familiari, di eliminare gravi disparità di trattamento giuridico in sede civile e penale in materia di infedeltà, di disciplinare, tra gli effetti della separazione, anche la ripartizione dei beni familiari di proprietà comune secondo criteri equitativi. Così pure si dovrà conformare al dettato costituzionale la complessa e delicata materia relativa alla filiazione, adozione, affiliazione, tenendo presente la prevalenza della finalità educativa ed assistenziale su quella patrimoniale. Per quanto concerne la patria potestà, occorre che ne sia consentito l’esercizio ad entrambi i genitori.</p><p class="paragraph" data-counter="12" id="p-12">Ogni riforma legislativa se è auspicabile in quanto migliori le condizioni di vita e le relazioni tra i coniugi, tra questi e i figli, tra la famiglia e il resto della società, non può tuttavia esaurire né i problemi della donna né quelli della famiglia, perché su questo terreno vi sono esigenze che vanno al di là delle pur importanti questioni economiche e giuridiche, investendo il campo religioso e morale. Ad un partito politico non si può chiedere – né esso potrebbe farlo – di arrogarsi un compito che, riguardando altri piani, richiama altre competenze, ma è certo che un partito democratico ad ispirazione cristiana ha il dovere di creare nella società e nella organizzazione dello Stato quelle condizioni che rendano libera la funzione della famiglia, che le consentano di comunicare, come entità organica, con il resto del corpo sociale, di collegarsi al processo di crescita morale, culturale e civile prima che sociale e politico del Paese nel suo complesso. E se non si tratta di ritornare a schemi improponibili di società patriarcali, abbandonando l’inerzia di quanti si limitano a rimpiangere il bel tempo andato, bisogna saper ricavare dalla nostra radice nazionale, dalla sicura tradizione popolare lo stimolo ad operare in funzione di una naturale saldatura tra famiglia e società. E direi che più di un problema di organizzazione, è per noi, questa, una questione di sensibilità, di apertura, di vigile attenzione, la ricerca di un modo nostro di testimoniare con l’impegno di governo, legislativo, amministrativo, politico, l’aderenza ai valori cristiani.</p><p class="paragraph" data-counter="13" id="p-13">Queste considerazioni ci portano ad una polemica sempre viva ed attuale con il <span about="https://w3id.org/moro/enoam/data/131132/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. Non possiamo accettare e condividere il rivolgimento, implicito nella linea comunista, dell’istituto familiare; non possiamo dare all’evoluzione sociale della donna il significato di emancipazione qual è intesa dal comunismo e in base al quale si persegue sistematicamente l’obiettivo di spingere comunque, senza alcuna garanzia, la donna fuori delle mura domestiche inserendola nel processo economico unicamente sotto il profilo di un interesse produttivo. Si sentono spesso i comunisti parlare di «un nuovo costume», di una «nuova coscienza» e persino di «una morale nuova», ma quando si tratta di scendere al concreto si cade nel solito schematismo classista. <span about="https://w3id.org/moro/enoam/data/131132/v1/mention-74" class="mention person" id="mention-74" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span> può dichiarare: «Liberata dal vecchio lavoro servile non retribuito, la donna operaia o impiegata si urta contro il padrone. Ma questo è un nemico che si vede, e contro il quale si può lottare. Lo sfruttamento, prima coperto dal mantello della solidarietà e delle tradizioni familiari, rivela il suo vero carattere di classe, suscita una rivolta organizzata, dà alla lavoratrice coscienza dei propri interessi e diritti».</p><p class="paragraph" data-counter="14" id="p-14">E con la spinta al conflitto di classe, l’emancipazione comunista della donna sollecita a proporre un’altra innovazione, il divorzio, che è istituto borghese adoperato ora dal <span about="https://w3id.org/moro/enoam/data/131132/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> come strumento di rottura dell’equilibrio sociale, analogamente a quanto venne fatto in <span about="https://w3id.org/moro/enoam/data/131132/v1/mention-60" class="mention place" id="mention-60" property="dcterms:references" resource="https://w3id.org/moro/enoam/data/unione-sovietica" typeof="deo:Reference">URSS</span> nei primi anni del bolscevismo. Che poi questa indicazione servisse anche in funzione strumentale lo si è visto, ancora in <span about="https://w3id.org/moro/enoam/data/131132/v1/mention-61" class="mention place" id="mention-61" property="dcterms:references" resource="https://w3id.org/moro/enoam/data/unione-sovietica" typeof="deo:Reference">URSS</span>, con le successive revisioni restrittive delle possibilità di divorzio.</p><p class="paragraph" data-counter="15" id="p-15">La nostra opposizione al comunismo, anche su questo tema della donna e della famiglia, non esprime dunque il rifiuto alle riforme sociali che noi vogliamo attuare in un quadro democratico nel pieno rispetto dei valori personali e comunitari secondo la nostra ispirazione. Ed ogni volta che proponiamo una nuova strada non è che noi facciamo una concessione, come ha scritto di recente un’esponente del movimento femminile comunista, alla tattica o alla strategia marxista. Ci muoviamo in piena autonomia e, come non siamo scesi nel passato, così non scenderemo mai in avvenire su quello che i comunisti definiscono il loro «terreno ideale». Non è vero, come ancora è stato affermato, che la ricerca di un posto della donna nella società apra una prospettiva «gravida di sviluppi socialisti».</p><p class="paragraph" data-counter="16" id="p-16">La identificazione della <span about="https://w3id.org/moro/enoam/data/131132/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, del mondo che essa esprime e rappresenta sul piano politico con una concezione chiusa della vita economica e sociale è arbitraria quanto la permanente pretesa comunista di ridurre a destra la <span about="https://w3id.org/moro/enoam/data/131132/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, di farla apparire quale una forza di destra e di combatterla come se essa davvero fosse dislocata in una posizione che non è mai stata e non è la sua. Fin dal 1945 <span about="https://w3id.org/moro/enoam/data/131132/v1/mention-62" class="mention person" id="mention-62" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Pio XII</span> affermava: «può forse la donna sperare il suo vero benessere da un regime di predominante capitalismo? Noi – proseguiva il pontefice – non abbiamo bisogno di descrivervi ora le conseguenze economiche e sociali che da questo derivano. Voi ne conoscete i segni caratteristici e ne portate in voi stesse il gravame»<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="17" id="p-17">Dunque, sia il totalitarismo comunista che il capitalismo ignorano deliberatamente la missione della donna ed il posto particolare che le spetta nella società: per i due sistemi – ha osservato uno scrittore cattolico – l’uomo e la donna sono entità soprattutto economiche, il cui valore si misura dalla capacità loro di contribuire alla produzione di beni materiali<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="18" id="p-18">La <span about="https://w3id.org/moro/enoam/data/131132/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è perciò aperta al progresso economico e sociale, all’approfondimento democratico in tutti i settori della vita nazionale. Essa ha dimostrato e dimostra di avere coraggio quanto è necessario per fare andare avanti il Paese secondo una linea di sviluppo dei valori di libertà e di giustizia. Da qui il nostro impegno per il lavoro della donna nei campi, nelle industrie, nelle attività terziarie.</p><p class="paragraph" data-counter="19" id="p-19">Secondo gli ultimi dati elaborati, tuttavia non recentissimi, l’occupazione femminile raggiunge quasi i sei milioni di unità toccando il 28 per cento circa di tutte le forze di lavoro. Più di un terzo è impegnato nell’agricoltura mentre gli altri due terzi sono interessati all’industria e alle attività terziarie. In questo ultimo settore si è avuto negli ultimi anni un significativo incremento. Negli ultimi sette anni, inoltre, è aumentata percentualmente l’occupazione femminile in modo di gran lunga superiore a quella maschile.</p><p class="paragraph" data-counter="20" id="p-20">Ciò vale in particolare per il settore dell’agricoltura dove è noto il continuo regresso dell’occupazione maschile. In questo campo si deve ad un tempo preparare chi lascia la terra e affrontare i problemi di chi invece vi rimane. La questione si aggrava nel caso della donna, che oltre alle attività domestiche vede di giorno in giorno accrescere anche quelle relative alla gestione dell’impresa agricola.</p><p class="paragraph" data-counter="21" id="p-21">C’è quindi una esigenza di miglioramento delle condizioni ambientali riguardanti le abitazioni, i servizi, le comunicazioni, la scuola e la formazione di luoghi di ricreazione e di divertimento. E vive inoltre la richiesta di un interessamento degli organi dello Stato e degli enti locali in vista di una presenza più attiva della famiglia contadina nella vita della comunità. Il tema della scuola tuttavia emerge rispetto agli altri perché per effetto dell’evoluzione tecnica ed economica occorre esaltare le qualità imprenditoriali del mondo contadino attraverso una adeguata preparazione professionale. Per la donna dopo la scuola dell’obbligo si auspica la costituzione di un insegnamento che la metta in condizione di svolgere i suoi compiti educativi di madre, di accudire ai lavori domestici con proprietà e con gusto, di dedicarsi a quelle attività economiche nell’ambito dell’impresa familiare che contribuiscano ad aumentarne il reddito. Da questa generale elevazione vengono favorite le forme di cooperazione che facilitano l’inserimento nel mondo della produzione ed in quello della distribuzione. La cooperazione ha nel campo femminile un modo suo proprio di espansione in rapporto a quei servizi che sono essenziali per liberare la donna dai lavori più gravosi e per permetterle quindi di meglio svolgere il suo compito di madre e di educatrice e di partecipare più attivamente alla vita sociale e politica. Del resto, l’esigenza di una più ampia qualificazione professionale della donna non riguarda solo l’attività agricola ma in generale il complesso del lavoro domestico ed extra familiare, anche perché essa condiziona una libera scelta dell’impegno personale e il raggiungimento di una effettiva parità tra lavoro femminile e lavoro maschile. La <span about="https://w3id.org/moro/enoam/data/131132/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> fa proprie le richieste che il suo movimento femminile ha riassunto in un recente documento.</p><p class="paragraph" data-counter="22" id="p-22">In particolare: la ulteriore revisione in materia di assegni familiari, specie per quanto riguarda gli assegni della moglie e di altri familiari del lavoratore che svolgono un’utile attività nell’ambiente domestico; ulteriori interventi legislativi, specie per gli aspetti previdenziali e assistenziali per quanto attiene al lavoro artigianale ed a quello a domicilio; potenziamento dei servizi indispensabili alla donna che lavora, quali le iniziative scolastiche, le parascolastiche per l’infanzia fino all’adolescenza, dagli asili nido alle scuole materne ai servizi ausiliari del lavoro materiale; armonizzazione degli orari di lavoro nelle sue diverse branche e rispetto agli orari scolastici e ai pubblici servizi.</p><p class="paragraph" data-counter="23" id="p-23">È diffusa anche l’esigenza di un approfondito studio in materia di riduzione degli orari di lavoro o di concessione di adeguati periodi di assenze al fine di alleggerire per la donna, nel contemperamento degli aspetti economici di struttura delle imprese, gli impegni derivanti dalla duplice attività familiare ed extra familiare. È questo, appunto, il problema più importante che riguardi oggi la donna e la famiglia; per la sua soluzione la <span about="https://w3id.org/moro/enoam/data/131132/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non mancherà di concorrere, prospettando interventi legislativi e creando una adeguata coscienza della opinione pubblica.</p><p class="paragraph" data-counter="24" id="p-24">C’è dunque una linea di costante progresso anche per quanto riguarda questo importante aspetto della vita nazionale. Senza improvvisazioni, senza improvvisi sovvertimenti di valori, senza mai perdere di vista alcuni dati rilevanti di ordine morale e psicologico, la <span about="https://w3id.org/moro/enoam/data/131132/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha condotto più avanti e più in alto la donna italiana nei venti anni della sua difficile e fortunata azione di Governo. Questa è la realtà delle cose ed è una realtà confortante. Il costante riferimento alle tradizioni ed ai valori morali vivi nella coscienza del nostro popolo non è stata una remora all’evoluzione sociale, ma ne ha costituito un modo di essere e una garanzia. E questo progresso importante, questo sempre più largo e serio riconoscimento della dignità umana, questa più intensa e fruttuosa partecipazione della donna alla vita familiare e sociale corrisponde al moto generale di progresso nella nostra società: più dignità e più potere agli uomini ed ai cittadini; più larga ed attiva presenza degli uomini e dei cittadini nella vita sociale e politica. Questo è un processo reale di approfondimento e di sviluppo della vita democratica al quale siamo stati impegnati senza alcuna sosta in questi anni e che intendiamo portare avanti. Si chiarisce così il vero significato di un partito democratico com’è il nostro, del nostro impegno di libertà e di progresso. L’emergere sempre più netto e significativo della donna corrisponde ad una realtà sociale più viva, più consapevole, più presente a se stessa. Che questo processo si sia compiuto e si vada compiendo senza squilibri, senza disordine, senza rinunce morali ci fa ora ricordare che con queste caratteristiche, con queste garanzie, in queste condizioni si è compiuto sinora il generale moto di progresso della nostra comunità nazionale, che ha il segno della iniziativa equilibrata ed efficace della <span about="https://w3id.org/moro/enoam/data/131132/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Ebbene, come è stato in passato, così nel presente e nell’avvenire noi vogliamo costituire, con la nostra larga rappresentanza di tutta la società italiana, una società in movimento, con la nostra forza, con la nostra iniziativa, questa duplice garanzia. Garanzia che il naturale processo di sviluppo della società si compia, che siano superate vecchie strutture ed istituzioni inadeguate, che vi siano giustizia sempre più larga e dignità sempre più diffusa, che il popolo tutto abbia realmente e definitivamente nelle proprie mani il proprio destino e lo vada configurando sempre più nel senso della libertà e dignità umana. Come non vi sono state così non vi saranno battute d’arresto in un cammino percorso meditatamente, ma incessantemente. Ma garanzia ancora che in questo processo non vi saranno sbandamenti, moti convulsi, brusche rotture, pericolosi disordini, i quali rompano una linea di pacifica evoluzione con il rischio di fare invertire e arretrare il corso del progresso sociale e politico. La <span about="https://w3id.org/moro/enoam/data/131132/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> crede di poter dare essa essenzialmente, anche se non in modo esclusivo, queste garanzie. La vastità del consenso popolare che essa raccoglie, la sua presenza e la sua risonanza in ogni settore della vita sociale, la ispirazione cristiana che la guida, la funzione altamente responsabile da essa esercitata in una naturale attenzione rivolta a tutti gli aspetti ed a tutti i problemi della vita sociale precludono alla <span about="https://w3id.org/moro/enoam/data/131132/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> la via della piatta conservazione, dell’isterilimento di ogni energia umana, della mortificazione dell’ansia di libertà e di giustizia che è nella società italiana. Ma egualmente il suo senso di responsabilità, la sua visione aperta e libera della vita sociale, la sua fede nella possibilità di pacifica evoluzione e di ordinato sviluppo della società umana, indicano chiaramente la strada di un progresso reale, ma senza sbandamenti e senza rischi.</p><p class="paragraph" data-counter="25" id="p-25">A questa complessa funzione della <span about="https://w3id.org/moro/enoam/data/131132/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, una funzione, senza alcuna concessione alla retorica, di importanza storica, abbiamo ripetutamente accennato in questi anni ed in questi mesi, quando abbiamo parlato della vocazione popolare della <span about="https://w3id.org/moro/enoam/data/131132/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e della sua capacità di dare essenzialmente una garanzia democratica. Questi due aspetti della nostra posizione politica non si contraddicono, ma invece si integrano. Si può agire come una grande forza popolare, e travolgere molti ostacoli sul proprio cammino, se si ha un reale, un sicuro ancoraggio ai valori della vita democratica; se non vi è alcun dubbio, se non vi è alcun rischio che alla causa del progresso e della giustizia sia sacrificato il valore supremo della libertà, un aperto gioco delle forze politiche impegnate in un severo confronto nella ricerca della via migliore per lo sviluppo dell’uomo e per un giusto ordine nella vita sociale.</p><p class="paragraph" data-counter="26" id="p-26">Noi siamo dunque stati e vogliamo continuare ad essere questa duplice garanzia, ed anzi approfondendo ed affinando la nostra vocazione popolare e la nostra vocazione democratica. Nella libertà e varietà della vita sociale, che noi rispettiamo, della quale noi anzi sentiamo tutto il valore, l’accento è posto, come abbiamo avuto occasione di dire e di dimostrare, sulle categorie sociali meno dotate, meno presenti, fornite di minor potere economico, sociale e politico; ad esse vogliamo assicurare, appunto in un progresso continuo ed ordinato, una condizione migliore, una dignità più alta, una più intensa partecipazione alla vita sociale, un potere più penetrante ed in esso una maggiore responsabilità, perché il progresso si svolga appunto nell’ordine e nella pace. Non crediamo che questo compito richieda di respingere nessuno, di mortificare e semplificare in modo innaturale e pericoloso la vita sociale. Ma crediamo che questo compito richieda un’assoluta libertà, un reale distacco da posizioni ed interessi particolari, una visione d’insieme equilibrata e responsabile, un’assenza di pregiudiziali, la disposizione ad usare di tutti gli strumenti rispettosi della dignità umana e della libertà per una altissima causa di giustizia e di eguaglianza. Abbiamo perciò voluto agire e continuiamo ad agire, ancora più intensamente, secondo questa direttiva. Sarà sempre dunque utile ritornare alla vocazione popolare della <span about="https://w3id.org/moro/enoam/data/131132/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per comprendere il significato, il significato autonomo, della nostra funzione nella vita nazionale.</p><p class="paragraph" data-counter="27" id="p-27">Quando si parla di talune decisioni politiche adottate in questo ultimo periodo, di una scelta preferenziale in favore di partiti della sinistra democratica, dell’esperimento di collaborazione con il <span about="https://w3id.org/moro/enoam/data/131132/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span><sup><a href="#curatornote-4" id="curatornote-ref-4">[4]</a></sup>, si commette un grave errore, se si pone l’accento sul fatto esterno dell’incontro o della sperimentata collaborazione, dimenticando od oscurando la costante di una interna caratterizzazione della <span about="https://w3id.org/moro/enoam/data/131132/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> È questa semmai che condiziona quella scelta e quell’esperienza e non viceversa. È naturale che la <span about="https://w3id.org/moro/enoam/data/131132/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> cerchi le migliori condizioni per la esplicazione della sua funzione, per l’attuazione della sua vocazione popolare; è naturale che cerchi la massima espansione della sua forza, il possesso il più possibile autonomo degli strumenti necessari per realizzare il progresso e la giustizia nella libertà; per dare la sua spinta evolutiva ad una società che deve trasformarsi e migliorarsi ed insieme il massimo di sicurezza e di stabilità nel percorrere questo cammino. È naturale ancora che essa cerchi un incontro nella direzione più consona, pur nelle diversità ideologiche e politiche, alla sua visione della società ed al suo impegno di trasformarla e di farla progredire. E ciò è tanto più significativo ed importante, se questo non è solo un incontro utile per raggiungere efficacemente il fine della giustizia e della libertà di tutti, ma se è un’occasione per sprigionare nuove energie, per acquisire nuove forze, per attribuire nuove responsabilità per l’ordinato sviluppo della società italiana. Noi sentiamo dunque, sulla base della nostra vocazione popolare e di progresso, l’importanza di talune, anche limitate, affinità programmatiche; ma sentiamo anche e più il valore politico dell’occasione lealmente offerta alla assunzione di responsabilità democratiche, ad un concreto lavoro rivolto a realizzare non tumultuosamente, ma nell’ordine il progresso e la giustizia nella vita sociale. Si tratta, come dicevo alla Camera<sup><a href="#curatornote-5" id="curatornote-ref-5">[5]</a></sup>, di far coincidere più largamente la sfera del potere con la sfera del consenso; o, che è lo stesso, di usare un potere democratico, mi si consenta, un potere di più vasta e sicura base, per realizzare l’evoluzione nell’ordine, senza scosse e senza perdite per la libertà umana. Perché siamo un partito popolare, un partito della più alta responsabilità, non siamo stati e non potevamo essere insensibili al problema della valorizzazione delle forze politiche, all’accrescimento di responsabili iniziative per la vita democratica del Paese. Ma poiché siamo un partito garante, un partito che assicura con la sua forza e il suo equilibrio l’ordine, la pace, la stabilità delle istituzioni, noi abbiamo dovuto e voluto conservare nella nostra significativa esperienza di contatto la nostra piena autonomia, la nostra chiarezza di giudizio, la nostra funzione preminente di garanzia nella continuità della nostra azione politica. Questo è stato il nostro intento e questa è stata la nostra azione dal principio alla fine. Non vi è stata improvvisazione nel calcolo elettoralistico dell’ultima ora. Noi non siamo stati trascinati, ma abbiamo seguito la nostra vocazione popolare e di progresso. Noi non siamo stati sbattuti dagli avvenimenti come in un mare in tempesta.</p><p class="paragraph" data-counter="28" id="p-28">Non siamo stati sbattuti così per ritrovare solo ora una linea, una volontà, una iniziativa. Abbiamo sempre detto che prudenza e responsabilità caratterizzavano essenzialmente, senza escludere ed anzi presupponendo libertà di movimento ed ardimento, la nostra azione creativa nella realtà politica italiana. Vi è per questo particolare aspetto, così come per la politica generale della <span about="https://w3id.org/moro/enoam/data/131132/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, una assoluta continuità e coerenza. Iniziativa, volontà, controllo della situazione non sono le caratteristiche dell’ultima ora, non sono, come si è detto, un espediente elettorale. Sono una costante della situazione, una condizione ed una garanzia dell’esperimento che è stato compiuto. Un esperimento che, nella sua indubbia positività quale sforzo rivolto ad arricchire e consolidare la vita democratica, non poteva e non doveva essere lasciato a se stesso, ma richiedeva invece la consapevolezza delle diversità sempre sussistenti, se possibile, un impegno a superarle senza cedimenti, un’attenta considerazione dei rischi impliciti in una novità così importante e così problematica, la capacità di restare in ogni caso nei limiti e nel significato della importante operazione politica. Non hanno dunque ragion d’essere né le manifestazioni di sorpresa né le interpretazioni malevole o di comodo per l’atteggiamento della <span about="https://w3id.org/moro/enoam/data/131132/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, per il monito severo ma costruttivo dato dal nostro partito per la riaffermata determinante presenza di una <span about="https://w3id.org/moro/enoam/data/131132/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che non rinunzia ai suoi compiti ed ai suoi doveri di fronte al Paese. Non può destare, per chi sia in buona fede, né sorpresa né diffidenza il fatto che la <span about="https://w3id.org/moro/enoam/data/131132/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ricordi, attraverso il suo richiamo alle condizioni di stabilità democratica non ancora presenti in <span about="https://w3id.org/moro/enoam/data/131132/v1/mention-70" class="mention place" id="mention-70" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nel presente momento politico, la articolazione, prevista dal Congresso di <span about="https://w3id.org/moro/enoam/data/131132/v1/mention-67" class="mention place" id="mention-67" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-6" id="curatornote-ref-6">[6]</a></sup>, di una fase preparatoria e sperimentale nel tentativo di avvicinare il <span about="https://w3id.org/moro/enoam/data/131132/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> ai partiti democratici; una articolazione che ha limiti di tempo e di contenuto e che non lascia cadere nel nulla, proprio se si voglia tenere aperta una seria e realizzabile prospettiva politica, le fondamentali esigenze relative a quella sostanziale affinità, a quella comune base democratica, a quell’ancoraggio agli interessi permanenti del Paese i quali condizionano la formazione di una maggioranza accettabile. Noi abbiamo detto e ridetto che queste cose, per quanto esse siano vivamente auspicate, per quanto siano poste alcune premesse utili in tal senso, sono ancora tutt’altro che realizzate. Abbiamo inteso dire che a questa chiarificazione, alla definizione di un’affinità reale e non equivoca noi non abbiamo mai rinunziato. Riteniamo queste cose necessarie per un serio sviluppo oggi, così come le ritenevamo a <span about="https://w3id.org/moro/enoam/data/131132/v1/mention-68" class="mention place" id="mention-68" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, e nel momento nel quale abbiamo cominciato questa esperienza. Chi riteneva invece tutto già fatto, soddisfatte tutte le esigenze della situazione, commetteva un grave errore, o che desse per acquisito troppo facilmente quel che era ancora invece da realizzare e con indubitabile sforzo, e che invece ponesse a carico della <span about="https://w3id.org/moro/enoam/data/131132/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, come un’inammissibile leggerezza, il considerare come già adempiute tutte le condizioni alle quali invece è legato un costruttivo incontro del <span about="https://w3id.org/moro/enoam/data/131132/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> con i partiti democratici.</p><p class="paragraph" data-counter="29" id="p-29">Riconoscere il limite di una doverosa prudenza e di una costante iniziativa e guida della <span about="https://w3id.org/moro/enoam/data/131132/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e l’affermare ancora una volta vigorosamente l’esigenza di uno sviluppo politico che renda fruttuoso l’incontro e consenta di realizzarne tutti gli obiettivi in un reale e sicuro allargamento dell’area democratica, non vuol dire certo svalutare quel che si è fatto sinora, disconoscere quel tanto che in esso significa progresso di fronte al passato e premessa di una veramente utile evoluzione della situazione politica; non significa soprattutto sottovalutare quanto è stato realizzato in condizioni estremamente difficili sul terreno della politica generale, che ha presentato problemi di acuto interesse, e sul terreno di rilevanti riforme, dal Governo presieduto dall’on. <span about="https://w3id.org/moro/enoam/data/131132/v1/mention-75" class="mention person" id="mention-75" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> con il sostegno determinante della <span about="https://w3id.org/moro/enoam/data/131132/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dei suoi Gruppi parlamentari. Insomma, solo chi non ci conosce abbastanza, solo chi non apprezza in tutto il suo valore il nostro responsabile impegno di tutti questi anni, fino ad ora, nella vita pubblica italiana, può stupirsi di tutto quel che è avvenuto; può non comprendere, non apprezzare, non legare tra loro tutte le cose che abbiamo fatto sinora. Ed invece nessun osservatore onesto ed attento, nessuno che parta da una posizione di meditata fiducia e di serena comprensione nei confronti della <span about="https://w3id.org/moro/enoam/data/131132/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, può meravigliarsi del nostro sforzo diretto a cogliere ogni elemento nuovo nella società italiana, della nostra attenta cura nel non ostacolare per superficialità, paura, ristrettezza di visione, ogni elemento positivo, ogni prospettiva di sviluppo verso la stabilità delle istituzioni e la piena autorità dello Stato democratico sostenuto da un vasto e fiducioso consenso popolare. E nessun serio osservatore delle vicende politiche del nostro Paese e dell’azione politica della <span about="https://w3id.org/moro/enoam/data/131132/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> potrebbe stupirsi per il fatto che i limiti imposti dalla prudenza siano stati tutti lealmente rispettati, che sia stata mantenuta la funzione propria della <span about="https://w3id.org/moro/enoam/data/131132/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> come partito garante della vita democratica, che sia stato tolto anche il sospetto che si camminasse invece che verso la chiarezza verso la confusione, che sia stato nettamente ribadito che non è in vista nessuna indiscriminata svolta a sinistra come il <span about="https://w3id.org/moro/enoam/data/131132/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> ha mostrato di desiderare, ma che invece continua un’azione politica che ha di mira come sempre il progresso nella libertà di vaste masse di popolo e lo promuove utilizzando senza esclusivismi tutte le forze, ma solo le forze che siano capaci di concorrere in questo sforzo in un contesto politico nel quale siano salvaguardati gli interessi permanenti e fondamentali del Paese sui grandi temi della politica estera e interna. In questo compito non sono consentite alle forze politiche veramente responsabili, ed in primo luogo naturalmente alla <span about="https://w3id.org/moro/enoam/data/131132/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, disinteresse, meschinità ed impazienza.</p><p class="paragraph" data-counter="30" id="p-30">Ma in questo compito pure non sono ammissibili indulgenze, imprudenze e confusione. Noi crediamo di essere stati in tutte queste vicende capaci di soddisfare tutte queste esigenze, in perfetto equilibrio tra la prudenza e l’iniziativa, tra la pazienza e la fermezza doverosa quanto la prima. Abbiamo potuto far tutto questo, tenere questa posizione di equilibrio, far muovere sì la vita politica, ma con un moto regolato e controllato in ragione della nostra forza e della nostra responsabilità; sappiamo di avere una funzione tutt’altro che esaurita nella vita nazionale che ci impone di soddisfare tutte le esigenze, che ci inibisce insieme l’imprudenza e l’inerzia. Abbiamo potuto fare queste cose e far muovere la situazione e chiarire senza possibilità di equivoco che cosa si intende per reale progresso politico, proprio perché abbiamo sempre guardato al nostro passato, alla nostra tradizione, alla impegnativa esperienza di questi venti anni di storia nel corso dei quali il paese, nell’economia, nella vita sociale, nella esperienza politica ha camminato, ha camminato davvero, ma con il ritmo ordinato, nel complesso delle garanzie che il nostro partito ha potuto indicare ed offrire. Come per il passato quindi, così per l’avvenire non vi può essere dubbio che la difesa democratica sarà condotta con inflessibile fermezza, ma che essa sarà condotta nei limiti della necessità e non sarà mai usata come pretesto per soffocare utili movimenti e nuovi costruttivi assetti nella vita sociale e politica. E neppure vi può essere dubbio che nell’ambito della rigorosa difesa democratica la nostra azione politica si svolgerà assolutamente autonoma ed originale, affermando i nostri ideali, realizzando i nostri programmi, perseguendo finalità di giustizia e di progresso con strumenti efficaci di libertà consoni alla natura del nostro partito ed ai reali interessi della società italiana, ma con la responsabile disposizione ad usare mezzi severi per opportuni coordinamenti, quando essi siano necessari e solo quando essi siano necessari per finalità di giustizia non altrimenti realizzabili.</p><p class="paragraph" data-counter="31" id="p-31">È questa sicurezza, in un arco così vasto d’interessi e d’ideali, che noi vogliamo dare al Paese in questo momento; questa garanzia che emerge da tutta la nostra storia. Nella nostra forza, nella nostra fermezza non è solo la garanzia contro il disordine, ma anche contro l’inaridimento e la soffocazione della vita democratica. Con la nostra forza il Paese è assicurato contro ogni rischio di sbandamento a sinistra o a destra, ma vede anche possibile una politica controllata di iniziativa. Così non è solo reso impossibile il disordine, ma anche il ristagno e la paralisi della vita politica che è naturalmente movimento e progresso. Se noi saremo forti, ogni evenienza potrà essere fronteggiata nello spirito e con gli ideali che hanno sospinto la nostra fortunata azione in questi anni. Se noi saremo forti, ogni iniziativa potrà essere assunta e condotta al suo naturale ed utile sbocco politico.</p><p class="paragraph" data-counter="32" id="p-32">Così anche in questa campagna elettorale<sup><a href="#curatornote-7" id="curatornote-ref-7">[7]</a></sup> il tema dominante è quello della utilità, della necessità della forza della <span about="https://w3id.org/moro/enoam/data/131132/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e della garanzia che ancora una volta essa dà al Paese così come è adesso con le sue nuove esigenze e nuove possibilità. Non è certo a caso che ancora una volta il <span about="https://w3id.org/moro/enoam/data/131132/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> tenti di mobilitare contro di noi l’opinione pubblica e d’indicarci come il nemico da battere, l’ostacolo da rimuovere per il successo della sua lunga azione, fortunatamente impotente, rivolta a modificare la realtà morale, sociale e politica del Paese sulla via della conquista del potere. All’avvicinarsi del traguardo elettorale cade la compiacenza tattica con la quale si volle ad un tempo sabotare la politica di centro-sinistra ed attenuare l’imbarazzo, con il tentativo di inserirsi in essa<sup><a href="#curatornote-8" id="curatornote-ref-8">[8]</a></sup>, di uno smentito, ma non perciò meno certo isolamento del <span about="https://w3id.org/moro/enoam/data/131132/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. È chiaro a tutti ormai che anche in questa campagna elettorale il <span about="https://w3id.org/moro/enoam/data/131132/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> ha essenzialmente un avversario da combattere: la <span about="https://w3id.org/moro/enoam/data/131132/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>; una iniziativa da contrastare, quella del nostro partito, e cioè la nostra capacità intatta di mobilitare ceti ed ambienti diversi, di realizzare un vastissimo schieramento popolare nel segno della libertà, di costituire un punto di attrazione efficace anche per altre forze politiche su una piattaforma di libertà, di giustizia, di intensa vita democratica. Noi siamo il nemico che il comunismo teme per la continuità della sua azione efficace. Il successo del comunismo può passare ancor oggi solo attraverso la nostra sconfitta. Ecco perché esso raccoglie contro di noi, in un disperato tentativo di togliere forza, autorità, capacità attrattiva al nostro partito, tutti i luoghi comuni della irresponsabile demagogia che hanno sempre caratterizzato l’azione politica del <span about="https://w3id.org/moro/enoam/data/131132/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>; ecco perché utilizza, in una visione non costruttiva, ma dispersiva, tutte le ansie, gli scontenti, i disagi di una fase creativa e di intenso sviluppo della nostra società; ecco perché ripresenta, nell’illusione di essere creduto, la falsa immagine di una <span about="https://w3id.org/moro/enoam/data/131132/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> portata da una irresistibile vocazione a destra avviluppata nell’intrico di inconfessabili interessi di parte. Il <span about="https://w3id.org/moro/enoam/data/131132/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> sa bene che questo non è vero, che il regime di libertà che noi abbiamo costruito e per il quale continuiamo a lavorare non ha nulla a che fare con una sordida ed impotente politica di conservazione; sa bene che noi siamo un partito di popolo per il quale il progresso, un progresso reale, non passa per la mortificazione ed il soffocamento della libertà. E tuttavia esso riprende, per una riscossa urgente quanto impossibile, la via della denigrazione, della svalutazione, dell’accusa indiscriminata alla <span about="https://w3id.org/moro/enoam/data/131132/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Noi non temiamo il <span about="https://w3id.org/moro/enoam/data/131132/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. Sappiamo di averlo ridotto, con la nostra azione ventennale, con la nostra costante iniziativa, con il nostro impegno fecondo di sviluppo economico e sociale e di vita democratica, in una posizione forte sì ancora, ma marginale nella vita politica italiana. Sappiamo che, finché noi siamo forti, tanto forti da garantire e guidare lo sviluppo democratico del Paese, esso è sul punto di essere posto fuori gioco; non ha alcuna reale prospettiva di assumere una funzione decisiva, una funzione di vera responsabilità nella vita nazionale.</p><p class="paragraph" data-counter="33" id="p-33">Perciò affrontiamo con assoluta fiducia e fermezza la nostra battaglia, riproponendoci come la più efficace difesa della libertà, delle tradizioni, del costume morale, della volontà di progresso nell’ordine del popolo italiano. Si è detto da parte comunista che noi ci saremmo tirati indietro dalla competizione democratica, dalla sfida che sul terreno democratico abbiamo lanciato al comunismo. Ma non è tutta la nostra storia di questi anni una sfida democratica al comunismo? Un contrapporre, non in forza di una meschina ed inutile coercizione, ma in una battaglia di idee e di convinzioni, i nostri principi ai principi del comunismo, la nostra fede e le nostre tradizioni all’ideologia comunista, le nostre equilibrate ed efficaci soluzioni dei problemi economici e sociali al convulso moto demagogico del <span about="https://w3id.org/moro/enoam/data/131132/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>? La sfida dunque continua in una rigida contrapposizione, in una puntuale contraddizione. È importante, è essenziale che la nostra forza tenga; che il regime di libertà, così come è concepito nel mondo cristiano ed occidentale, abbia il presidio di una convinzione vasta ed organica capace di tradursi in forza politica e di ricacciare indietro i nemici della libertà. Se vi fosse equivoco sulla continuità dell’azione comunista, dello spirito che la anima, degli obiettivi verso i quali essa muove, noi vogliamo dissiparlo. Se vi fosse equivoco sulla continuità della nostra azione, sulla fedeltà ai nostri ideali, sulla naturale insuperabile diversità che vi è tra noi e il <span about="https://w3id.org/moro/enoam/data/131132/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, noi siamo qui per testimoniare la nostra assoluta coerenza, la nostra fede incrollabile, il nostro impegno di sempre per salvare l’<span about="https://w3id.org/moro/enoam/data/131132/v1/mention-71" class="mention place" id="mention-71" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dalla sovversione comunista. Il comunismo non si combatte, non si arresta senza di noi; di noi così come siamo con la nostra tradizione democratica, la nostra volontà di progresso, il nostro rifiuto dei meschini espedienti della conservazione sociale e della reazione politica; senza la nostra forza così largamente maggioritaria, senza la nostra iniziativa. Ancora una volta chi vuol diminuire la forza della <span about="https://w3id.org/moro/enoam/data/131132/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> aumenta obiettivamente la forza e la capacità di presa del <span about="https://w3id.org/moro/enoam/data/131132/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, reimmette il comunismo in un gioco politico dal quale esso è ora largamente escluso, offre una insperata possibilità d’iniziativa e di efficace movimento al comunismo in <span about="https://w3id.org/moro/enoam/data/131132/v1/mention-72" class="mention place" id="mention-72" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="34" id="p-34">Chi crede di dover punire e mortificare la <span about="https://w3id.org/moro/enoam/data/131132/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, non solo mostra grossolana incomprensione per il significato costruttivo della nostra azione politica, ma adotta una politica miope e suicida destinata a disperdere fino all’ultimo interessi ed ideali che s’immaginano sinora non sufficientemente tutelati e che si vorrebbe così meglio difendere. Se il <span about="https://w3id.org/moro/enoam/data/131132/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> vuol battere la <span about="https://w3id.org/moro/enoam/data/131132/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per aprirsi, almeno al modo di una svolta frontista, la via al governo del Paese, noi vogliamo battere il <span about="https://w3id.org/moro/enoam/data/131132/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, riconfermandoci noi come forza decisiva di governo e ricacciando irrimediabilmente il <span about="https://w3id.org/moro/enoam/data/131132/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> all’opposizione. Questo è il posto che spetta in un paese libero, in un paese di così larga sensibilità cristiana al <span about="https://w3id.org/moro/enoam/data/131132/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. E nella evidente inconciliabilità di siffatte posizioni, una maggioranza di governo e una minoranza di opposizione, è la ragione di una scelta necessaria che i partiti sono chiamati a fare. L’isolamento del <span about="https://w3id.org/moro/enoam/data/131132/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> è fondato per noi anzitutto su ragioni ideologiche; ma esso scaturisce anche solo da ragioni politiche, perché non si può ragionevolmente tardare troppo a stabilire motivi di confluenza esclusiva o con le forze di governo o con le forze di opposizione. Alle donne democratiche cristiane, fedeli custodi del patrimonio ideale della <span about="https://w3id.org/moro/enoam/data/131132/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, vorrei poi ricordare in questo momento un’altra posizione caratterizzante del nostro partito, un costante ed essenziale modo di essere della <span about="https://w3id.org/moro/enoam/data/131132/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: la sua netta e polemica differenziazione dalle forze di destra. Teniamolo presente e facciamolo comprendere, facciamone un punto di forza nella imminente campagna elettorale: nessuna confusione a destra, nessuna compiacenza a destra. La nostra opposizione è nettissima nei confronti di forze eversive che, per finalità di conservazione sociale, mettono esse pure a rischio le libere istituzioni e svuotano la battaglia al comunismo, che esse pure dicono di voler combattere, della grande luce ideale che viene dall’opporsi a forze nemiche della libertà proprio e solo con le armi della libertà. La nostra differenziazione è pure netta nei confronti delle forze che vogliono collocare il regime libero sulle fragili basi di una insufficiente base popolare del potere, sulla diffidenza verso un vasto gioco di vita democratica, su una troppo lenta e impacciata e limitata ascesa del popolo tutto al vertice del potere ed al giusto godimento dei beni della vita sociale. La <span about="https://w3id.org/moro/enoam/data/131132/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è diversa, e proprio per la sua diversità, tenuta ferma contro le tentazioni di fallaci analogie, essa ha assunto un compito storico che ha salvato il Paese e ne continua l’adempimento. Non c’è guida in <span about="https://w3id.org/moro/enoam/data/131132/v1/mention-73" class="mention place" id="mention-73" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> della comunità nazionale, non c’è arresto vittorioso del comunismo, i quali siano possibili al di fuori di una incrollabile fedeltà agli ideali di libertà, al di fuori della ferma assunzione di responsabilità per un vasto e rapido moto di progresso, per una giustizia veramente resa a tutta la società, per un superamento graduale ma deciso d’inammissibili squilibri, per una larga coincidenza dell’area del potere con l’area del consenso popolare.</p><p class="paragraph" data-counter="35" id="p-35">Questo consenso si conquista appunto con un’autentica politica popolare, con l’azione di un partito democratico capace di comprendere le ansie, di corrispondere alle attese, di condurre innanzi nell’ordine e nella pace sociale il grande movimento rivendicativo sul terreno sociale e politico che è proprio del nostro tempo. Il rispetto per taluni punti di vista e per una certamente alta tradizione liberale non possono oscurare questa diversità, questa vitale diversità, che fa non del <span about="https://w3id.org/moro/enoam/data/131132/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, non di un partito marxista, ma di un partito cristiano e democratico il grande protagonista di questo momento decisivo della vita politica italiana.</p><p class="paragraph" data-counter="36" id="p-36">Non da destra dunque possono venire indicazioni valide per la continuità delle libere istituzioni e per la salvezza del Paese. Non vi sono in quella parte né ideali validi né capacità di parlare un linguaggio che abbia risonanza nel popolo italiano. Tocca a noi tracciare le linee di sviluppo per la nostra collettività nazionale; dire parole di speranza, di pace, di unione. È intorno a noi che si fa largamente l’unità nazionale; l’unità di un paese democratico che crede in se stesso, nel suo progresso, nella sua libertà, nel mondo libero nel quale è inserito. Un grande compito dunque ci attende: oggi di fronte all’elettorato; domani ancora al governo del Paese.</p><p class="paragraph" data-counter="37" id="p-37">Perché il nostro elettorato ci dia la risposta che attendiamo, ci conferisca il mandato che riteniamo utile per salvaguardare il destino della nazione, noi ci presenteremo al popolo italiano nella integrità della nostra fisionomia politica, mostrandoci per quello che siamo, che è cosa più importante e decisiva che non quello che noi facciamo, possiamo fare, nella stretta delle contraddizioni e delle angustie della vita politica italiana. Vogliamo essere riconosciuti per quello che siamo, anche per chiedere più forza, tanta forza quanto basti per avvicinare sempre più la nostra concreta azione ai nostri ideali e programmi. Questa più netta caratterizzazione del nostro partito, alla quale torniamo per una ragione morale prima che politica in questo momento decisivo, non è dunque, come è stato detto superficialmente, una menzogna elettorale. Anzi questa è l’ora della verità nella quale vogliamo essere solo noi stessi, completamente noi stessi, per dare una ragione più netta di scelta all’elettorato. Non è dunque una finzione la nostra, ma la esaltante libertà, nel momento della scelta, prima di dover fronteggiare le necessità, dell’azione di essere veramente noi stessi. Ora dunque il partito torna ad una consapevolezza nuova di sé; alla sua tradizione, alla sua storia, ai suoi ideali. Da questa consapevolezza nasce la nostra forza morale e politica che chiediamo all’elettorato di conservare integra in questa prova decisiva. La nostra fiducia in noi stessi si trasfonda nel corpo elettorale. La nostra fermissima determinazione di servire ancora il popolo italiano per la libertà, la giustizia e la pace, ci valga il fervido e vasto consenso necessario per continuare la grande opera, l’opera di un ventennio operoso, della <span about="https://w3id.org/moro/enoam/data/131132/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><ol id="curatorNotes"><li about="https://w3id.org/moro/enoam/data/131132/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro cita il secondo comma dell’articolo 3 della Costituzione italiana. <a href="#curatornote-ref-1">↑</a></li><li about="https://w3id.org/moro/enoam/data/131132/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro cita il discorso di Pio XII alle rappresentanze delle Associazioni femminili cattoliche nell’udienza del 21 ottobre 1945. <a href="#curatornote-ref-2">↑</a></li><li about="https://w3id.org/moro/enoam/data/131132/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro cita: Roberto Tucci, <em>La donna nella società moderna. Dati e problemi</em>, in «La civiltà cattolica», 1962, vol. I, pp. 533 ss. <a href="#curatornote-ref-3">↑</a></li><li about="https://w3id.org/moro/enoam/data/131132/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla linea politica del centro-sinistra, rappresentata in quel momento dal Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi, e alla prospettiva di un suo ampliamento con l’ingresso dei socialisti nella maggioranza. <a href="#curatornote-ref-4">↑</a></li><li about="https://w3id.org/moro/enoam/data/131132/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta del discorso pronunciato da Moro il 25 gennaio 1963 in occasione del dibattito alla Camera sulla mozione di sfiducia al Governo Fanfani IV presentata dal Pci. Il testo del discorso è riportato nel presente volume. <a href="#curatornote-ref-5">↑</a></li><li about="https://w3id.org/moro/enoam/data/131132/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-6">↑</a></li><li about="https://w3id.org/moro/enoam/data/131132/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il 28 e 29 aprile 1963 si sarebbero tenute le consultazioni politiche. <a href="#curatornote-ref-7">↑</a></li><li about="https://w3id.org/moro/enoam/data/131132/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama in particolare il voto favorevole del Pci al provvedimento di nazionalizzazione dell’energia elettrica, che era stato approvato con la Legge 6 dicembre 1962, n. 1643. <a href="#curatornote-ref-8">↑</a></li></ol></body></html>