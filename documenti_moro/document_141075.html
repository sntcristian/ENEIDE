<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.075" name="dcterms.relation"/><meta content="10.48678/unibo/aldomoro1.4.1.075" name="dcterms.identifier"/><meta content="Moro, Aldo, [Inaugurazione di una scuola ad Andria], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.075." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Inaugurazione di una scuola ad Andria]</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Inaugurazione di una scuola ad Andria]</h1><p class="paragraph" data-counter="1" id="p-1">«Fra le tante opere alle quali siamo chiamati dal crescente sviluppo economico e sociale della nostra Patria, quelle per la scuola rivestono un ruolo di primissimo piano. Tutti sappiamo quale influenza determinante eserciti una scuola che sia in tutto corrispondente alle esigenze dei tempi, capillarmente diffusa nel territorio nazionale, aperta a tutti: corrispondente alle vocazioni personali ed alle esigenze sociali; moderna e civile quale sempre più va diventando la scuola italiana».</p><p class="paragraph" data-counter="2" id="p-2">Lo ha detto l’on. Aldo Moro, parlando alla cerimonia inaugurale dell’Istituto Tecnico Industriale Statale (realizzato dall’Amministrazione provinciale di <span about="https://w3id.org/moro/enoam/data/141075/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>), nel corso della quale è stato salutato da una calorosa manifestazione di simpatia da parte di centinaia di studenti.</p><p class="paragraph" data-counter="3" id="p-3">Sottolineando l’importanza dell’istruzione tecnica, il ministro Moro ha espresso l’augurio – «fondato su una ragionevole fiducia» – che i giovani diplomati possano servire la società, la comunità nazionale, nella loro terra, uscendone per libera scelta, non più per necessità.</p><p class="paragraph" data-counter="4" id="p-4">«Siamo pieni di fiducia – ha concluso – nei confronti di questi giovani dei quali si dicono tante cose, ma che a noi appaiono estremamente seri, impegnati, capaci di assolvere con grande serietà ai compiti crescenti imposti da questa società, che sarà la loro società» […].</p></body></html>