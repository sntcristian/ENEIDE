<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.190" name="dcterms.relation"/><meta content="10.48678/unibo/aldomoro1.4.2.190" name="dcterms.identifier"/><meta content="Moro, Aldo, Pausa, riflessione ma non inerzia, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.190." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>Pausa, riflessione ma non inerzia</title>
<div id="mentionMeta"><meta about="https://w3id.org/moro/enoam/data/mino-maccari" typeof="foaf:Person"/><meta about="https://w3id.org/moro/enoam/data/mino-maccari" content="Mino Maccari" property="rdfs:label"/><meta about="https://w3id.org/moro/enoam/data/mino-maccari" property="owl:sameAs" resource="http://www.wikidata.org/entity/Q3858582"/><meta about="https://w3id.org/moro/enoam/data/mino-maccari" content="mino-maccari" property="wdt:P1986"/><meta about="https://w3id.org/moro/enoam/data/mino-maccari" content="Maccari, Mino" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Pausa, riflessione ma non inerzia</h1><p class="paragraph" data-counter="1" id="p-1">Vorrei svolgere alcune considerazioni, alle quali proprio «La Stampa» mi ha stimolato con la vignetta di <span about="https://w3id.org/moro/enoam/data/142190/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mino-maccari" typeof="deo:Reference">Maccari</span><sup><a href="#curatornote-1" id="curatornote-ref-1">[1]</a></sup> di qualche giorno fa. Il problema così evocato, in modo insieme amaro e suggestivo, è importante. Si tratta della presenza contestuale di quella pausa di riflessione, che io ho suggerito e giustificato, e del tumulto della società italiana, percorsa dalla violenza e minata dalla frequente rottura dell’ordine democratico. Fare il paragone tra questi due dati e trarne delle conclusioni, appare del tutto naturale. </p><p class="paragraph" data-counter="2" id="p-2">Emerge dunque, in modo pungente, la polemica sollevata anche altrove sui tempi lunghi, sui tempi troppo lunghi, della evoluzione politica in <span about="https://w3id.org/moro/enoam/data/142190/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non c’è dubbio che i problemi dinanzi ai quali, vorrei dire contro i quali, l’<span about="https://w3id.org/moro/enoam/data/142190/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si trova sono enormi e, com’è comprensibile, tra loro in qualche misura connessi. È impossibile ora farne l’elencazione e tanto meno l’analisi. Mi soffermerò brevemente solo sul tema dell’ordine pubblico e, più comprensivamente, dell’ordine democratico al quale <span about="https://w3id.org/moro/enoam/data/142190/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/mino-maccari" typeof="deo:Reference">Maccari</span> ha fatto riferimento in un momento di forte emozione del Paese. </p><p class="paragraph" data-counter="3" id="p-3">Si può attendere mentre la violenza dilaga? Si può tardare nel dar vita ad assetti organici, nel raccogliere le forze, nel fare chiarezza, mentre è messa in discussione, e con quale impeto, la precondizione della vita umana e sociale e cioè l’ordine politico, mentre si colpisce duramente lo Stato? Se si pongono con forza questi interrogativi, il momento di pausa, di fronte alle cose che avvengono e pesano, può presentarsi con caratteristiche di oziosità o addirittura d’irresponsabilità. </p><p class="paragraph" data-counter="4" id="p-4">Io sono del tutto consapevole e partecipe della gravità di questo dramma nazionale che continua a svolgersi con misteriose scadenze e mantiene intatta la sua allarmante caratteristica di difficile prevedibilità e dominabilità. Sulla natura del fenomeno, tra le molte cose che si potrebbero dire, ci si può limitare qui a qualche rilievo. </p><p class="paragraph" data-counter="5" id="p-5">Si può riconoscere, in taluni casi, senza peraltro alcuna indulgenza, una tensione, erompente e devastante, verso una società più giusta. In altri si ha di mira invece una società più costrittiva e chiusa. Non tutti i fatti, pare, hanno lo stesso segno. Ma anche ritenendo che esistano appunto segni diversi, che non si tratti di una strategia concepita dalla stessa mente e guidata dalla stessa mano, si può almeno dire con coscienza tranquilla che in ogni caso è egualmente inammissibile la violazione dell’ordine democratico, la contestazione del valore del consenso, l’atto di rottura in una società in libera evoluzione.</p><p class="paragraph" data-counter="6" id="p-6">Vorrei rilevare che su questo punto essenziale l’opinione pubblica è largamente concorde pur in presenza di una così varia realtà del Paese. Non vi è dunque, conviene rilevarlo, un problema nascente da divergenze di fondo circa il modo di valutare fatti intorno ai quali l’isolamento è pressoché totale. I partiti, per fortuna, non si trovano nella condizione di doversi aggregare o disaggregare in relazione a questo tema. C’è anzi un solidale impegno delle forze sociali e politiche. Si può aggiungere che sarebbe certo desiderabile un più vasto presidio alla sicurezza nazionale, se ve ne fossero le condizioni. </p><p class="paragraph" data-counter="7" id="p-7">È però giusto rilevare che, essendovi questo comune sentimento, resta aperto non un problema di principio, ma un problema di mezzi, vorrei dire di tecniche da adoperare con particolare riguardo ai servizi competenti. Non me ne dissimulo certamente la gravità, ma essa sarebbe assai maggiore, se il Paese fosse veramente diviso nel giudicare gli estremisti e i violenti. La necessaria reazione è in atto, efficacemente, anche a prescindere dalle riforme ipotizzate. Anzi i fatti lamentati avvengono, spesso, mentre questa azione si dispiega. Certo si può sperare che la sconfitta definitiva della violenza coincida con la riconquistata normalità, ad un più alto livello, della società italiana. Il nostro impegno politico è qui, tutto intero. Esso importa decisioni qualificanti e, tra l’altro, l’acquisizione d’idonee alleanze. Ma non bisogna commettere errori, anche se si è mossi dal nobile intento di operare per il meglio. </p><p class="paragraph" data-counter="8" id="p-8">E vengo alla riflessione da me proposta. Sia ben chiaro che la pausa nel dare stabile assetto alla vita politica italiana non è una scelta, ma una necessità. Non esprime cattiva volontà, ma nasce dalla presenza di dati di rilievo. Vi sono, tra l’altro, novità, si pensi in particolare al <span about="https://w3id.org/moro/enoam/data/142190/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, le quali debbono potersi svolgere ed essere pensate e ripensate con l’attenzione rivolta ai valori della partecipazione popolare, della sicurezza democratica e dello sviluppo sociale. Vi sono proposte di modelli economici, sociali e politici che meritano di essere vagliate, in qualche misura in esperienze vissute, ma anche in un vivo dibattito politico. Il quale, del resto, è in atto e può dar luogo a riscontri interessanti. Vi sono, d’altra parte, risvolti di politica internazionale, che, bisogna dirlo freddamente, tocca solo a noi valutare. C’è un atteggiamento socialista degno di attenzione e del tutto rispettabile, anche per la grande importanza di quel partito che, ad onta di strane e ricorrenti polemiche, io non ho mai messo in discussione. Un tale atteggiamento appare suscettibile di essere meglio definito o almeno rifinito. </p><p class="paragraph" data-counter="9" id="p-9">Forze intermedie di notevole rilievo sono in travaglio come noi, come tutti. Se qualcuno si sente di sciogliere o di tagliare di colpo tutti questi nodi, c’è da ammirarne il coraggio. Da una operazione sì fatta non so quanto potrebbero avvantaggiarsi la situazione economica, tuttora assai delicata, e lo stesso ordine democratico che è motivo della nostra ansia. È dunque necessaria un’approfondita e compiuta scelta politica, che non lasci nulla al caso, che non sia indifferente a nessun dato, anche se apparentemente marginale, che sia pari alle grandi responsabilità che incombono su di noi e delle quali si occuperà, per il bene o per il male, la storia d’<span about="https://w3id.org/moro/enoam/data/142190/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="10" id="p-10">Ma io non immagino certo che situazioni così difficili e cariche di rischi possano protrarsi indefinitamente o solo al di là di quello che è strettamente richiesto. Se non mi sento di bollare questa attesa, del resto operosa, come una sorta di colpevole ed ingiustificabile assenza, ho però come tanti il senso del momento eccezionale che il Paese attraversa e della desiderabilità di una stabile soluzione politica. (Ma il momento eccezionale è del resto estraneo a questo intrico che ci sforziamo, sia pure lentamente, di chiarire ed ordinare nel modo più costruttivo?).</p><p class="paragraph" data-counter="11" id="p-11">Non voglio perdere tempo. Non chiedo che si perda tempo. Voglio avere però la coscienza tranquilla. Vi sono dati altamente problematici che determinano la pausa e la pausa, per essere essa stessa come deve, un elemento di movimento, esige la riflessione. Riflessione non è inerzia ed indifferenza. È un andare nel profondo, è un tendere, nella piena consapevolezza di quello che accade e di quello che matura nella coscienza nazionale, verso il domani.</p><ol id="curatorNotes"><li about="https://w3id.org/moro/enoam/data/142190/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Mino Maccari (1898-1989), pittore, scrittore e incisore italiano, dedicò buona parte della sua opera alla satira sociale e politica [Dizionario biografico degli italiani, <em>ad vocem</em>]. <a href="#curatornote-ref-1">↑</a></li></ol></body></html>