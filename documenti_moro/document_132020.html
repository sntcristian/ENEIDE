<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.020" name="dcterms.relation"/><meta content="10.48678/unibo/aldomoro1.3.2.020" name="dcterms.identifier"/><meta content="Moro, Aldo, [Resoconto del discorso tenuto a conclusione del dibattito svoltosi presso il gruppo Dc del Senato], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.020." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a conclusione del dibattito svoltosi presso il gruppo Dc del Senato</title>
<div id="mentionMeta"><meta about="https://w3id.org/moro/enoam/data/aldo-moro" typeof="foaf:Person"/><meta about="https://w3id.org/moro/enoam/data/aldo-moro" content="Aldo Moro" property="rdfs:label"/><meta about="https://w3id.org/moro/enoam/data/aldo-moro" property="owl:sameAs" resource="http://www.wikidata.org/entity/Q171834"/><meta about="https://w3id.org/moro/enoam/data/aldo-moro" content="aldo-moro" property="wdt:P1986"/><meta about="https://w3id.org/moro/enoam/data/aldo-moro" content="Moro, Aldo" property="skos:prefLabel"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Resoconto del discorso tenuto a conclusione del dibattito svoltosi presso il gruppo Dc del Senato </h1><p class="paragraph" data-counter="1" id="p-1">Prendendo la parola a conclusione del dibattito svoltosi presso il Gruppo <span about="https://w3id.org/moro/enoam/data/132020/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> del Senato, il presidente del Consiglio on. Aldo Moro ha riconfermato la volontà del Governo di dominare la sfavorevole congiuntura economica in conformità del suo programma, al quale è posto l’accento, sulla necessità di superare con un impegno consapevole e vigoroso di tutte le categorie sociali le contingenti difficoltà della nostra economia.</p><p class="paragraph" data-counter="2" id="p-2">L’on. Moro perciò ha ribadito il significato dei provvedimenti attualmente in discussione alla Camera dei deputati nel loro duplice intento di ridurre cioè il ritmo di incremento di taluni consumi non essenziali e di sviluppare, mediante l’impiego delle risorse mosse così a disposizione dello Stato, oltre che con altri provvedimenti allo studio, la produzione in altri settori e l’incremento delle esportazioni<sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="3" id="p-3">Il <span about="https://w3id.org/moro/enoam/data/132020/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/aldo-moro" typeof="deo:Reference">Presidente del Consiglio</span> ha sottolineato altresì le esigenze di contenere la spesa pubblica per la parte corrente e di garantire la continuità dell’occupazione.</p><p class="paragraph" data-counter="4" id="p-4">A questo fine, in una situazione certamente complessa, il Governo esercita la più vigile attenzione, avendo di mira la tutela degli interessi dei lavoratori in un sistema economico sano e stabile.</p><p class="paragraph" data-counter="5" id="p-5">Per quanto riguarda i temi degli statali, il Governo ha assunto una posizione consapevole e responsabile, offrendo, per la soluzione graduale dei problemi retributivi, quanto più esso poteva offrire, senza perdere di vista gli interessi generali della collettività e quelli stessi dei dipendenti dello Stato. Con profonda soddisfazione esso ha viste comprese e condivise così largamente le sue preoccupazioni e valutazioni da parte di importanti organizzazioni sindacali e di singoli lavoratori. Il Governo, che non ha interessi da difendere che non siano quelli dall’ordinato sviluppo dell’intera comunità nazionale, sa di essere in sintonia con gruppi sociali i quali non disgiungono il vero interesse dei lavoratori dalla salvaguardia delle condizioni stesse dello sviluppo economico e della formazione del reddito nazionale. Nel rispetto dell’autonomia dei centri d’interesse e d’iniziativa, che si esprimono nei sindacati, è possibile trovare, come è stato dimostrato anche in questa occasione, un punto di incontro tra senso di responsabilità dello Stato e senso di responsabilità dei lavoratori. In tali condizioni si difende l’integrità del tessuto economico e sociale della nazione, il quale sarebbe altrimenti condannato al dissolvimento. Questa prova di maturità e di compostezza conforta ed incoraggia il Governo nel suo difficile cammino. Che il partito comunista non abbia sentito l’appello alla serietà e responsabilità, è un fatto da sottolineare fermamente al di là di ogni inutile asprezza polemica. Ed è un fatto che ha condotto all’isolamento e ad una precisa individuazione di responsabilità.</p><p class="paragraph" data-counter="6" id="p-6">Animato da una fiducia, che in questa vicenda si è dimostrata largamente giustificata, il Governo continuerà i suoi contatti per un esame obiettivo e sereno delle difficoltà presenti e dei modi per superarle. Il paese è fondamentalmente sano e responsabile come è sano il suo sistema economico. Ecco perché ci è stata accordata da paesi amici ed alleati una fiducia che noi, nell’insieme, mostreremo di avere meritato<sup><a href="#curatornote-2" id="curatornote-ref-2">[2]</a></sup>. Supereremo dunque, nella libertà e responsabilità, anche la stretta di oggi così come facemmo ieri. Il governo tiene fede al suo programma approvato dal Parlamento e ne va curando l’attuazione con attenta meditazione su ogni cosa e la ricerca dei tempi e dei modi per il più efficace svolgimento del disegno di rinnovamento della società italiana con il quale esso si è caratterizzato. Di rinnovamento si tratta e non di sovversione. Operiamo, in piena conformità a quanto dichiarammo in Parlamento, non per la mortificazione e la collettivizzazione, ma per la giustizia e solidarietà degli uomini liberi.</p><p class="paragraph" data-counter="7" id="p-7">Le forze estreme, comunisti e destre, scatenano il loro attacco, per incidere sul sistema di libertà che il Governo vuole garantire. Come si può parlare d’infiltrazione e di compiacenza comunista per un attacco frontale che non risparmia nessuno dei componenti la coalizione? È certo che il partito socialista, pur tra comprensibili ed evidenti difficoltà, ha preso il suo posto là dove si assumono responsabilità, dove si costruisce e non si distrugge. È nella logica dell’estremismo l’attacco furibondo al sistema di più vasto respiro democratico che noi abbiamo voluto dischiudere. Questo più vasto respiro è cosa importante e vitale. Ma nessun democratico può a cuor leggero volere che sia distrutto questo equilibrio sociale e politico che corrisponde ad un nuovo momento della società italiana e può aprire, consolidandosi, un altro tempo di armonioso e pacifico sviluppo della vita economica, sociale e politica del Paese.</p><p class="paragraph" data-counter="8" id="p-8">Il presidente del Consiglio ha concluso ringraziando il Segretario Nazionale della <span about="https://w3id.org/moro/enoam/data/132020/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> on. <span about="https://w3id.org/moro/enoam/data/132020/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-3" id="curatornote-ref-3">[3]</a></sup> per il fervido appoggio che il partito dà allo sforzo del Governo.</p><ol id="curatorNotes"><li about="https://w3id.org/moro/enoam/data/132020/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta dei decreti legge approvati dal governo il 23 febbraio 1964 che stabiliscono l’aumento dei prezzi della benzina, un’imposta d’acquisto sulle automobili (tra le voci che certamente più avevano pesato nei due anni precedenti nel determinare uno squilibrio nella bilancia dei pagamenti, poiché tra il 1962 e il 1963 le immatricolazioni erano cresciute del 44%), una limitazione alla vendita a rate, un nuovo per regime per la cedolare d’acconto per le azioni nominali e un inasprimento della cedolare secca per le azioni al portatore. Si tratta di misure che puntano a contenere i consumi per salvaguardare la moneta e arginare l’inflazione, che fanno il seguito alla stretta creditizia già impostata dal governatore della Banca d’Italia Guido Carli nell’autunno del 1963 e ritoccata ancora nel febbraio 1964. <a href="#curatornote-ref-1">↑</a></li><li about="https://w3id.org/moro/enoam/data/132020/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al prestito accordato di oltre un miliardo di dollari accordato dall’amministrazione americana. <a href="#curatornote-ref-2">↑</a></li><li about="https://w3id.org/moro/enoam/data/132020/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mariano Rumor (1915-1990), uomo politico e segretario della Dc dal gennaio 1964. <a href="#curatornote-ref-3">↑</a></li></ol></body></html>