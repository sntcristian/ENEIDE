<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.083" name="dcterms.relation"/><meta content="10.48678/unibo/aldomoro1.3.1.083" name="dcterms.identifier"/><meta content="Moro, Aldo, [Che cosa faranno i democristiani], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.083." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Che cosa faranno i democristiani?]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Che cosa faranno i democristiani?]</h1><p class="paragraph" data-counter="1" id="p-1">La convocazione dell’ottavo Congresso Nazionale della <span about="https://w3id.org/moro/enoam/data/131083/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span><sup><a href="#curatornote-1" id="curatornote-ref-1">[1]</a></sup> ha introdotto un elemento importante ed un punto di riferimento necessario nella situazione politica italiana, tuttora caratterizzata da quelle difficoltà che hanno reso costantemente agitata la terza legislatura repubblicana<sup><a href="#curatornote-2" id="curatornote-ref-2">[2]</a></sup>. Il Congresso viene convocato alla scadenza statutaria ed è un fatto quindi del tutto naturale e, per così dire, obbligatorio nella vita del partito.</p><p class="paragraph" data-counter="2" id="p-2">Ma non vi è dubbio che questo Congresso assume una maggiore importanza per le circostanze nelle quali si svolge e per l’attesa che determina nell’opinione pubblica e nei partiti. Esso viene celebrato infatti, come osservavo prima, in un momento di difficoltà e di incertezza, il quale non rappresenta del resto un episodio isolato nello svolgimento della vita politica italiana, ma si ritrova in tutta questa legislatura e, sia pure con caratteri meno netti e decisivi, anche in quella precedente<sup><a href="#curatornote-3" id="curatornote-ref-3">[3]</a></sup>, sicché si è indotti a ritenere che questo sia il punto culminante di una evoluzione che vede accentuarsi le differenze tra i partiti delle tradizionali coalizioni di governo, che registra in modo sovente polemico ed esasperato la difficoltà di comporre le divergenze per l’assunzione di un compito politico unitario, che propone, pur con tutte le difficoltà e lacerazioni che comporta, il problema dell’allargamento dell’area democratica. Da qui le prese di posizione degli altri partiti e la proposizione per la <span about="https://w3id.org/moro/enoam/data/131083/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> d’interrogativi importanti in rapporto alla situazione politica generale del paese ed alle sue prospettive di evoluzione.</p><p class="paragraph" data-counter="3" id="p-3">La <span about="https://w3id.org/moro/enoam/data/131083/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non ha naturalmente nessun motivo di sottrarsi, come qualcuno mostra di temere, all’onere di trattare questi problemi e di rispondere a questi interrogativi. Quale che possa essere la opinione che i democratici cristiani abbiano intorno alle caratteristiche, alle esigenze ed alle prospettive di sviluppo della situazione politica italiana, è certo che essi non mancheranno di dibattere questi temi e di dare le risposte ritenute più consone agli interessi del paese e della democrazia italiana. Si può dire anzi che questi problemi sono proposti autonomamente e non già imposti al di fuori; proposti in forza della lunga esperienza, della chiara visione della realtà, del senso di responsabilità propri della <span about="https://w3id.org/moro/enoam/data/131083/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E saranno essi perciò affrontati seriamente, serenamente, senza dimenticare il passato, senza perder di vista le linee secondo le quali si è svolta sinora la storia della nuova <span about="https://w3id.org/moro/enoam/data/131083/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica, le esigenze che in essa si sono espresse e le caratteristiche e le funzioni proprie della <span about="https://w3id.org/moro/enoam/data/131083/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma senza trascurare d’altro canto, in una pericolosa fissità, gli elementi nuovi della situazione, i dati reali relativi alle forze politiche, i modi possibili ed utili di soddisfare le esigenze permanenti e di permettere e favorire i movimenti fecondi della realtà sociale e politica del Paese.</p><p class="paragraph" data-counter="4" id="p-4">Nessuno può chiedere alla <span about="https://w3id.org/moro/enoam/data/131083/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, per la dominante responsabilità che ha avuto, ha ed avrà ancora nella vita pubblica italiana, una valutazione sommaria, limitata, frettolosa e contingente dei grandi temi della vita politica in <span about="https://w3id.org/moro/enoam/data/131083/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Nessuno può pensare di fissare il partito che si riunisce a congresso in una specie di referendum pro o contro determinate tesi, senza che vi sia un vasto dibattito di idee ed un compiuto approfondimento di prospettive storiche e di obiettivi programmatici dai quali risulti chiara la fisionomia ideale e la permanente, autonoma, insostituibile funzione storica della <span about="https://w3id.org/moro/enoam/data/131083/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="5" id="p-5">Nessuno schematismo semplicistico dunque, ma anche nessuna opportunistica evasione dalla realtà complessa e difficile della vita politica italiana. Una tale elusione, che qua e là a torto si mostra di temere, non sarebbe del resto neppure pensabile; non sarebbe di più neppure abile e comoda, perché un grande partito come il nostro, quali che siano le sue decisioni finali, quali che siano le garanzie di fondo che è obbligato ad assicurare nell’esercizio delle sue funzioni di massimo responsabile della vita pubblica del paese, non potrebbe dignitosamente ed utilmente sottrarsi ad un esame libero e serio della realtà politica nel quale si muove, delle sue esigenze, delle condizioni nelle quali esse possono essere soddisfatte.</p><p class="paragraph" data-counter="6" id="p-6">Alla necessità di una larga visione della realtà politica, di una rassicurante conferma delle caratteristiche e della funzione proprie della <span about="https://w3id.org/moro/enoam/data/131083/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, di una impostazione non costretta nel semplicismo di formule particolari, di una volontà politica che escluda ogni alienazione della <span about="https://w3id.org/moro/enoam/data/131083/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> intendevo fare riferimento, quando, nel mio intervento all’ultimo Consiglio Nazionale del Partito<sup><a href="#curatornote-4" id="curatornote-ref-4">[4]</a></sup>, richiamavo l’attenzione dei democratici cristiani sul fatto che questo Congresso è l’ultimo prima della consultazione elettorale<sup><a href="#curatornote-5" id="curatornote-ref-5">[5]</a></sup> e deve offrire per serietà, complessità, larghezza di visione ed ampiezza di prospettiva una piattaforma significativa ed accettabile per il vastissimo elettorato democratico cristiano. Nella polemica si è voluto mettere l’accento a questo proposito sul momento delle elezioni. Ma, a parte la prontezza che ogni partito deve avere a qualsiasi esigenza che si manifesti di tornare alla fonte popolare del potere, io intendevo ricordare che la scadenza naturale delle elezioni si verifica nel biennio di validità dell’impostazione politica che sta per essere data dal prossimo Congresso Nazionale del Partito. Ed il riferimento al momento elettorale non è già un richiamo agli atteggiamenti più convenienti da assumere, ma alla necessità per la <span about="https://w3id.org/moro/enoam/data/131083/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di giungere a questa prova in condizioni di forza, di prestigio, di compiuta caratterizzazione del partito, in modo da dare, pur nella rispondenza alle esigenze della situazione politica, quelle garanzie ideali e pratiche che attende da noi un elettorato che spinge sulla via delle riforme, della giustizia, dell’opportuno intervento dello Stato, ma rifiuta ogni angustia classista, ogni mortificazione collettivista, ogni compromesso sul terreno degli autentici (e non presunti) valori ideali ed attributi essenziali della persona umana.</p><p class="paragraph" data-counter="7" id="p-7">All’esigenza di avere un partito forte, autorevole, unito in vista delle difficoltà da affrontare e del nuovo incontro con l’elettorato ho anche ricollegato l’opinione da me espressa, e fatta propria dal Consiglio Nazionale, in favore dell’adozione del sistema plurinominale e maggioritario per la designazione degli organi direttivi del Partito, il quale è nella tradizione della <span about="https://w3id.org/moro/enoam/data/131083/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> In realtà il sistema proporzionale, come dimostra anche la nostra esperienza in tema di rappresentanza politica ed amministrativa, riesce ad esprimere nel modo più completo ed in tutte le sue sfumature lo schieramento politico al quale viene applicato. Ma come corrispettivo di questa assoluta «fedeltà» nella riproduzione delle valutazioni e degli orientamenti della realtà sociale alla quale si deve dare unità d’indirizzo, c’è un più difficile e faticoso raggruppamento delle forze, una meno agevole identificazione dei punti di coagulo delle maggioranze. In sede politica, nell’intento di permettere la massima espansione a tutte le idee e valutazioni, anche nuove e di scarso seguito che si affacciano nella vita sociale, questo prezzo può essere pagato, sacrificando la funzionalità delle maggioranze alla dialettica costruttiva delle idee come garanzia di libertà, di agilità e di movimento nella vita sociale. Per quanto riguarda invece un partito, che deve essere esso stesso, come la <span about="https://w3id.org/moro/enoam/data/131083/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella sua necessaria responsabilità di governo, guida ferma e sicura della collettività nazionale, il prezzo della rinuncia alla possibile omogeneità e compattezza del partito appare troppo alto in cambio del discutibile vantaggio di una più esatta registrazione delle opinioni e di un maggiore movimento e più vivo dibattito in seno alla <span about="https://w3id.org/moro/enoam/data/131083/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E ciò è sembrato tanto più vero, tenendo conto del fatto che la possibilità di differenziazione che reca con sé il sistema elettorale proporzionale può essere in un partito esasperata al di là del giusto e dell’utile per il gusto tutto umano delle distinzioni e delle posizioni particolari e per la tentazione a costituire gruppi di potere su basi di interessi meramente locali o di opportunità contingenti.</p><p class="paragraph" data-counter="8" id="p-8">Vorrei rilevare poi che il significato del sistema elettorale finora adottato non è forse tanto nella configurazione che esso consente di una guida forte ed autorevole del partito, quanto nel suo carattere plurinominale, nella scelta che esso cioè comporta di uomini, certo in funzione delle idee che essi esprimono, ma evitando le astrazioni, gl’irrigidimenti eccessivi, le esasperazioni polemiche che sono implicite in liste chiuse e nelle quali in qualche misura risulta oscurato il valore delle persone. Naturalmente vi possono essere circostanze nelle quali il frazionamento delle posizioni sia in atto tale da non consentire che l’unità sia raggiunta se non nella forma di un faticoso compromesso; che la posizione unitaria sia per tutto il partito, e non solo per le minoranze, un punto di arrivo e non invece un punto di partenza. Questo che, se non è un fenomeno patologico, è certo espressione di uno stato di disagio, comporterebbe fatalmente, per il venir meno di un presupposto essenziale del sistema maggioritario, l’applicazione della proporzionale. Ma circostanze di questo genere non mi pare che ricorrano neppure in questo momento nella <span about="https://w3id.org/moro/enoam/data/131083/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="9" id="p-9">Del resto, per tranquillizzare i vivaci sostenitori della introduzione del sistema proporzionale per il prossimo Congresso, ribadirò la mia opinione che cioè l’adozione del sistema maggioritario e plurinominale non sia preclusivo di chiare decisioni politiche, ma che anzi dia ad esse il sostegno di posizioni unitarie e forti. Nessuno di noi cerca la confusione e l’evasione; tutti attendiamo invece chiare assunzioni di responsabilità, le quali debbono riguardare tutto il partito ed assicurarne la piena influenza nella vita politica del nostro Paese.</p><p class="paragraph" data-counter="10" id="p-10">E neppure è da temere, anche alla luce dell’esperienza fatta con la direzione unitaria, che il sistema elettorale escluda e mortifichi le minoranze ed arresti il fecondo dibattito delle idee che arricchisce la <span about="https://w3id.org/moro/enoam/data/131083/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e contribuisce a farne un partito capace d’interpretare le complesse esigenze della vita nazionale e di corrispondere ad esse, senza certo pretese di esclusivismo, ma con un intervento originale e determinante.</p><p class="paragraph" data-counter="11" id="p-11">In conclusione si può dire che l’ottavo Congresso della <span about="https://w3id.org/moro/enoam/data/131083/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> costituisce un momento importante e significativo nella evoluzione della vita politica italiana che nessuno a cuor leggero potrebbe compromettere, facendo venir meno uno strumento rilevante di chiarificazione politica, premessa necessaria di ogni sviluppo della democrazia italiana.</p><p>Aldo Moro</p><ol id="curatorNotes"><li about="https://w3id.org/moro/enoam/data/131083/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-1">↑</a></li><li about="https://w3id.org/moro/enoam/data/131083/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> III Legislatura (12 giugno 1958 – 15 maggio 1963). <a href="#curatornote-ref-2">↑</a></li><li about="https://w3id.org/moro/enoam/data/131083/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> II Legislatura (25 giugno 1953 – 11 giugno 1958). <a href="#curatornote-ref-3">↑</a></li><li about="https://w3id.org/moro/enoam/data/131083/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della seduta del 20 ottobre 1961. <a href="#curatornote-ref-4">↑</a></li><li about="https://w3id.org/moro/enoam/data/131083/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 aprile 1963. <a href="#curatornote-ref-5">↑</a></li></ol></body></html>