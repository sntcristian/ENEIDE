<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.088" name="dcterms.relation"/><meta content="10.48678/unibo/aldomoro1.3.1.088" name="dcterms.identifier"/><meta content="Moro, Aldo, [Moro dice l’ultima parola], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.088." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Moro dice l’ultima parola]</title>
<div id="mentionMeta"><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/iosif-stalin" typeof="foaf:Person"/><meta about="https://w3id.org/moro/enoam/data/iosif-stalin" content="Iosif Stalin" property="rdfs:label"/><meta about="https://w3id.org/moro/enoam/data/iosif-stalin" property="owl:sameAs" resource="http://www.wikidata.org/entity/Q855"/><meta about="https://w3id.org/moro/enoam/data/iosif-stalin" content="Stalin, Iosif" property="skos:prefLabel"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Moro dice l’ultima parola]</h1><p class="paragraph" data-counter="1" id="p-1">Dal momento in cui, per iniziativa di <span about="https://w3id.org/moro/enoam/data/131088/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-1" id="curatornote-ref-1">[1]</a></sup>, è intervenuta una prima seria chiarificazione politica nell’<span about="https://w3id.org/moro/enoam/data/131088/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica del dopoguerra e si è passati così dalla scarsamente differenziata unità antifascista, dalla necessitata collaborazione fra tutte le forze politiche le quali avevano raccolto la pesante eredità della dittatura e della disfatta ad una precisa distinzione dei partiti, ad una netta presa di posizione sui grandi temi di fondo della politica interna ed estera del paese, alla normale dialettica democratica, è apparsa con assoluta chiarezza, che non è stata più attenuata o velata, la irriducibile contrapposizione tra la <span about="https://w3id.org/moro/enoam/data/131088/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed il <span about="https://w3id.org/moro/enoam/data/131088/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. E questo è rimasto il dato fondamentale della realtà politica italiana.</p><p class="paragraph" data-counter="2" id="p-2">Nella realtà politica italiana dunque, nella realtà che è, non in quella che si vorrebbe che fosse, sta di fatto che il sistema democratico si regge sulla determinante presenza della <span about="https://w3id.org/moro/enoam/data/131088/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e che alternative storicamente profilabili ad essa non vi sono, fuori appunto di quella costituita dal <span about="https://w3id.org/moro/enoam/data/131088/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. La <span about="https://w3id.org/moro/enoam/data/131088/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha pieno il senso della responsabilità storica che questa situazione comporta, della circostanza che essa appunto, con notevole preminenza, si trova a fronteggiare in <span about="https://w3id.org/moro/enoam/data/131088/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> la pressione del <span about="https://w3id.org/moro/enoam/data/131088/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> e che, se essa cedesse, sarebbe fatale la sopraffazione comunista sulle libere istituzioni o la reazione egualmente sovvertitrice del fascismo e cioè ancora la fine della libertà in <span about="https://w3id.org/moro/enoam/data/131088/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Sbagliano, più o meno consapevolmente, sia coloro che ritengono possibile e sperano che si possa smantellare o diminuire la <span about="https://w3id.org/moro/enoam/data/131088/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> a vantaggio di altro che non sia il partito che, allo stato delle cose, ne costituisce la fatale alternativa − quello comunista − sia coloro i quali mostrano di temere che, in un modo o nell’altro, la <span about="https://w3id.org/moro/enoam/data/131088/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> venga meno al suo compito storico, dimentichi le sue profonde ragioni di differenziazione, ceda il campo al <span about="https://w3id.org/moro/enoam/data/131088/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span>.</p><p class="paragraph" data-counter="3" id="p-3">Che la <span about="https://w3id.org/moro/enoam/data/131088/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sia il perno necessario della vita democratica, la alternativa reale a tutte le dittature, non vuol dire naturalmente che essa possa o voglia essere sola nell’azione politica rivolta a tutelare e sviluppare la libertà nella vita sociale. Proprio perché il compito, di fronte alla gravità del pericolo, è così importante e decisivo, proprio perché l’alternativa comunista è, per la natura di quel partito, fuori del sistema e richiede quindi altre forme di vera dialettica democratica, proprio perché infine la <span about="https://w3id.org/moro/enoam/data/131088/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per i suoi principi e per la sua esperienza sente tutta l’importanza della varietà delle diverse ispirazioni politiche e del libero loro confronto, la <span about="https://w3id.org/moro/enoam/data/131088/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è contro l’uniformità, è contro il blocco indifferenziato delle forze, apprezza e promuove tutte le possibili collaborazioni e l’allargamento dell’area democratica, la quale anzi − in linea di principio − non dovrebbe coincidere con l’area di Governo.</p><p class="paragraph" data-counter="4" id="p-4">Perciò la <span about="https://w3id.org/moro/enoam/data/131088/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si è opposta vigorosamente ad una rigida contrapposizione, ad una configurazione della vita politica fondata sulla pericolosa ed artificiosa distinzione sinistra-destra, nella quale il <span about="https://w3id.org/moro/enoam/data/131088/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> coinvolgerebbe nella sua sfera d’influenza anche forze sinceramente democratiche, e la <span about="https://w3id.org/moro/enoam/data/131088/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, pur assicurandosi il precario e rischioso vantaggio di essere indiscutibile maggioranza, si ridurrebbe contro la sua natura a fare la parte di un partito conservatore ed a provocare, anche involontariamente, aridità ed insufficienza nella vita democratica. L’anticomunismo della <span about="https://w3id.org/moro/enoam/data/131088/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non è invece un anticomunismo di tipo conservatore né sul terreno sociale né sul terreno politico. È anticomunismo che vuol dare alla giustizia sociale, alle rotture del fronte dei privilegi, al processo d’immissione dei ceti popolari nella società e nello Stato il respiro della libertà, lo strumento efficace di un’autentica esaltazione della dignità umana. È un anticomunismo che sul piano politico, per quanto parta da una chiara visione della realtà vera del comunismo, della sua irresistibile spinta di fondo verso un sistema che irrigidisce la vita sociale e soffoca la libertà in tutte le sue forme, non intende trasformarsi in regime, non intende combattere la rischiosa battaglia per la libertà con mezzi che non siano quelli della libertà. Essa vuole uscire, com’è uscita in tutti questi anni, acquisendo un merito storico che nessun sincero democratico dovrebbe disconoscere, dalla alternativa fatale di comunismo e fascismo, realizzando per parte sua l’alternativa democratica fra comunismo e fascismo, assicurando la vittoria della libertà con i mezzi della libertà. La radicale e definitiva opposizione democratica cristiana al comunismo non ha dunque significato di reazione e di conservazione; è un’alternativa di libertà in una più umana e viva visione del mondo. Non deve essere toccata né da compiacenza né da sospetti di compiacenza verso il fascismo, il che la snaturerebbe e renderebbe inefficace. Da qui la nostra netta chiusura a destra. Essa è invece naturalmente allineata, pur in una posizione di particolare prestigio e di particolare responsabilità, con tutte le forze democratiche le quali si pongono esse pure, quale che sia la loro ispirazione, a difesa della libertà umana. Da qui il rifiuto del monopolio del potere, anche se esso fosse possibile, e la fiduciosa collaborazione che fa costruire in comune una società insieme più libera e più giusta. La <span about="https://w3id.org/moro/enoam/data/131088/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in tutti questi anni, pur tra inevitabili lacune ed insufficienze, ha combattuto in <span about="https://w3id.org/moro/enoam/data/131088/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> la battaglia per la libertà ed ha affrontato volenterosamente i rischi che vi sono nel difendere la libertà con le armi della libertà. Ai critici che lamentano la esasperante lentezza di questa battaglia, la scarsezza dei suoi risultati, la intatta forza del comunismo in <span about="https://w3id.org/moro/enoam/data/131088/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> noi contrapponiamo la necessità di operare con profondità e serietà, di fare di questa lotta democratica un’occasione di persuasione e convinzione sicure, di affermare principi democratici da una tribuna inequivocabilmente di libertà, di respingere espedienti meschini ed inefficaci insieme, di mirare a risultati più lontani, ma più seri ed umani.</p><p class="paragraph" data-counter="5" id="p-5">Non possiamo essere tacciati di ingenuità e neppure di acquiescenza. Sappiamo bene che sotto qualsiasi maschera, in qualsiasi tortuosa esperienza, una delle tante che il comunismo si adatta a vivere avendo di mira instancabilmente la conquista del potere, esso è un sistema nel profondo, in modo irrimediabile rivolto a realizzare una coercizione dell’uomo e a travolgere sul suo cammino istituzioni le quali siano, pur con le loro insufficienze e storture, un adeguato presidio della libertà umana. Conosciamo la sua prontezza nell’adattarsi alle circostanze e nell’individuare il punto di minore resistenza del mondo che esso vuole combattere, il suo ricorso a miti che escludono la critica e ragionata convinzione, l’utilizzazione dell’arma della denuncia implacabile ed ossessiva, l’uso senza limiti della menzogna, il tatticismo e lo strumentalismo esasperati, lo sfruttamento di comuni sentimenti ed aspirazioni e l’opportunistica creazione di piattaforme di azione del tutto incoerenti con la vera natura del comunismo e tuttavia utili alla sua attività di proselitismo e di propaganda. Sappiamo che tutto questo ed altro avviene nell’ambito di un sistema democratico, utilizzando di esso tutte le strutture e risorse, proprio mentre se ne nega lo spirito vero ed il valore permanente. Senza certo trascurare di contrastare punto per punto questa azione, di contrapporre la verità alla menzogna, la dirittura all’opportunismo, il significato vero e profondo della democrazia a quello fittizio che è il bagaglio del partito comunista, non possiamo certo dimenticare che l’azione comunista, pur con finalità tattiche e menzognere, opera una mobilitazione psicologica e politica delle masse, eccita uomini e gruppi, indica traguardi immediati che appaiono accettabili in determinate circostanze anche fuori dell’ambito della vera osservanza comunista, opera come partito di opposizione nel senso più largo della parola convogliando correnti di opinione che veramente nulla hanno a che fare con esso. In definitiva esso agisce per i propri fini, con i propri mezzi, con le sue profonde riserve di sostanza realizzando una mobilitazione popolare alla quale si risponde efficientemente solo con una autentica mobilitazione democratica con fini di verità e libertà e senza alcuna riserva. Se non si vuol essere meschini, se si vuole guardare lontano, se si vuol essere veramente rispettosi della dignità umana, si deve saper dar vita, dalla parte democratica, ad un rafforzamento delle istituzioni, ad una più viva e generale affermazione di libertà, all’attuazione di un ordinamento di giustizia anche se esso sembri rientrare almeno in superficie nelle aspirazioni comuniste; si deve operare in una parola, con l’impegno solidale di quelli che credono nella libertà, una espansione democratica che dia un volto moderno e veramente umano al nostro paese. La realizzazione di un impegno comune di questo tipo su più vasta scala e nel quale a ciascun partito sia affidato il compito che gli è proprio, l’assunzione di una posizione di attacco verso posizioni superate che appesantiscono la vita sociale, la rapida attuazione di più solidi equilibri di giustizia per le persone, le categorie, le regioni, l’esaltazione della dignità senza alcun sacrificio per la libertà umana, questo è il fine politico che la <span about="https://w3id.org/moro/enoam/data/131088/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> persegue non per salvaguardare o consolidare il suo potere, ma per assidere su basi stabili e sicure la democrazia italiana. Se altri, com’è certo, sono i fini del comunismo, se tra noi tutti e loro, quali che siano le deficienze in pratica del nostro sistema certo ancora perfettibile, v’è questa irriducibile diversità sui modi di conquistare, di gestire, di finalizzare il potere, non v’è da stupire che il comunismo si trovi e sia destinato a trovarsi isolato, solo che si faccia strada la verità, solo che l’isolamento scaturisca giustificato dalla serietà e sincerità dell’impegno democratico che si assume.</p><p class="paragraph" data-counter="6" id="p-6">E come i democratici non possono che volere l’isolamento dei comunisti − il quale acquista significato in ragione di quello che c’è dall’altra parte, per il fatto che esso esprime la inesistenza di un terreno comune di discussione, di una vera garanzia di libertà ed ha quindi valore educativo ed una intrinseca forza di consolidamento delle istituzioni − così i comunisti non possono che volere, ed in effetti non vogliono altro che rompere l’isolamento, sostituire alla chiarezza della distinzione la confusione di una qualche unità nella quale sfuggano alla caratterizzazione che deriva dalla identificazione del vero volto del comunismo. Essi si mettono accanto agli altri, per assomigliare in qualche modo agli altri e camminano senza impacci più speditamente.</p><p class="paragraph" data-counter="7" id="p-7">Ecco perché i comunisti sono stati e tornano ad essere frontisti; sono cioè per la confusione e non per la collaborazione. Perché il loro collegamento nega naturalmente il rispetto, l’eguaglianza, la lealtà democratica dal principio alla fine della esperienza politica che si trovano a vivere con altri. Vedete che cosa hanno tratto in definitiva dall’autocritica alla quale si sono sottoposti per dover rinnegare ad un certo punto della evoluzione politica i delitti e le illegalità di <span about="https://w3id.org/moro/enoam/data/131088/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/iosif-stalin" typeof="deo:Reference">Stalin</span>, lo scandalo permanente del regime totalitario del comunismo<sup><a href="#curatornote-2" id="curatornote-ref-2">[2]</a></sup>; vedete come si sono scrollati di dosso il disagio e la vergogna, per utilizzare in senso opportunistico quella che dovrebbe essere una problematica seria, una problematica che fa pensare, per fare ancora un balzo in avanti in vista di nuove solidarietà da stabilire, su questa base, con maggiore facilità, verso la meta di un nuovo e, si spera, più fortunato frontismo.</p><p class="paragraph" data-counter="8" id="p-8">La democrazia italiana soggiace sempre alla forza di attrazione che il comunismo esercita, ed ora con insospettata nuova baldanza, nei confronti di forze politiche di ispirazione democratica che esso cerca e spera di rendere succubi per il proprio gioco. Così il rischio di sempre è in questa fase politica maggiore che in passato e maggiori i compiti e le responsabilità delle forze democratiche, ed in prima linea della <span about="https://w3id.org/moro/enoam/data/131088/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nel rompere l’equivoco, nel promuovere l’isolamento, nell’offrire ai democratici delle prospettive, nel delineare una vasta area nella quale, al di fuori dell’ipoteca e anche solo dell’influenza comunista, si possa avviare, senza alcuna remora, un processo più intenso e più rapido di liberazione dell’uomo, di valorizzazione dei ceti popolari, di attuazione della giustizia, in una parola di espansione democratica in tutte le direzioni ed a tutti i livelli. Con la sua prudente evoluzione la <span about="https://w3id.org/moro/enoam/data/131088/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, per sincero desiderio di realizzare un autentico processo di sviluppo democratico in <span about="https://w3id.org/moro/enoam/data/131088/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e per porre argini più robusti alla pressione totalitaria, impegnando più vaste forze nella gestione democratica del potere e nelle responsabilità pubbliche, ha fatto e farà tutto il possibile, purché sia compatibile con la sua integrità, con la sua funzione storica, con i suoi impegni elettorali, per facilitare questo processo. Questo e non altro è il senso della vicenda che la <span about="https://w3id.org/moro/enoam/data/131088/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sta vivendo e che è rigidamente sulla linea della sua costante assunzione di responsabilità per la difesa contro i totalitari e lo sviluppo di tutte le libertà nella società italiana.</p><p class="paragraph" data-counter="9" id="p-9">Per questo essa deve ancora dissipare equivoci, tener fermi i confini della democrazia, lavorare per dare ad essa tutto intero il suo contenuto, la sua polemica contro il comunismo, contro la sua connaturale e sostanziale pregiudiziale antidemocratica, contro le sue componenti illiberali e disumane, contro il suo piatto e furbo conformismo che lo rende fatalmente interprete inidoneo delle vedute, delle speranze, degli interessi nazionali, questa polemica essenziale alla <span about="https://w3id.org/moro/enoam/data/131088/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non può che continuare, non può che farsi grado a grado più serrata ed efficace, non può che continuare ad esprimere il significato della nostra presenza politica, la nostra funzione di garanzia democratica e di libertà.</p><p class="paragraph" data-counter="10" id="p-10">Chi teme anche su questo terreno sbandamenti e svolte, chi immagina che il Congresso di <span about="https://w3id.org/moro/enoam/data/131088/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-3" id="curatornote-ref-3">[3]</a></sup> possa essere, nelle prospettive politiche, nella impostazione antitotalitaria (anche come permanente indicazione elettorale) meno netto e duro che non sia stato in passato, mostra di non conoscere il nostro partito, si fa eco di una critica meschina che scambia per debolezza ed impotenza la cristallina coscienza democratica della <span about="https://w3id.org/moro/enoam/data/131088/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e per cieca irresponsabilità la viva costante preoccupazione di guardare lontano e di lavorare soprattutto per l’avvenire del Paese.</p><p class="paragraph" data-counter="11" id="p-11">Tra i due poli, intorno ai quali si raccolgono in <span about="https://w3id.org/moro/enoam/data/131088/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nelle loro più significative manifestazioni i due sistemi che si dividono il mondo, non vi è possibilità alcuna di collegamento né visibile né invisibile. Tra essi è esclusa ogni forma di continuità. Noi vogliamo ancora rappresentare senza compromessi, in un serio e fruttuoso processo di espansione democratica della società italiana, tutti i valori di libertà contro il livellamento, la mortificazione, l’impoverimento dell’uomo, una solidarietà efficace, ma rispettosa delle persone, nella vita sociale, un sistema costruttivo, sicuro, pacifico dei rapporti internazionali, la fedeltà ad una tradizione religiosa e morale che non può essere cancellata senza un’inammissibile prepotenza. Per questo il Congresso di <span about="https://w3id.org/moro/enoam/data/131088/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> non è il principio della fine della democrazia italiana; e neppure il principio della fine della <span about="https://w3id.org/moro/enoam/data/131088/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p>Aldo Moro</p><ol id="curatorNotes"><li about="https://w3id.org/moro/enoam/data/131088/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-1">↑</a></li><li about="https://w3id.org/moro/enoam/data/131088/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama il XX e il XXII Congresso del Pcus del 1956 e 1961, in occasione dei quali il segretario Nikita Chruščëv denunciò i crimini commessi da Stalin, e le ripercussioni sui partiti comunisti dell’Europa occidentale. <a href="#curatornote-ref-2">↑</a></li><li about="https://w3id.org/moro/enoam/data/131088/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’VIII congresso nazionale si sarebbe svolto nel capoluogo campano dal 27 al 31 gennaio 1962. <a href="#curatornote-ref-3">↑</a></li></ol></body></html>