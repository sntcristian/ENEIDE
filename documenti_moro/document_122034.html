<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.034" name="dcterms.relation"/><meta content="10.48678/unibo/aldomoro1.2.2.034" name="dcterms.identifier"/><meta content="Moro, Aldo, Montecitorio. La procedura per le leggi costituzionali, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.034." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>Montecitorio. La procedura per le leggi costituzionali</title>
<div id="mentionMeta"><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte Costituzionale della Repubblica Italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/corte-costituzionale-siciliana" typeof="foaf:Organization"/><meta about="https://w3id.org/moro/enoam/data/corte-costituzionale-siciliana" content="Corte Costituzionale Siciliana" property="rdfs:label"/><meta about="https://w3id.org/moro/enoam/data/giacomo-sedati" typeof="foaf:Person"/><meta about="https://w3id.org/moro/enoam/data/giacomo-sedati" content="Giacomo Sedati" property="rdfs:label"/><meta about="https://w3id.org/moro/enoam/data/giacomo-sedati" property="owl:sameAs" resource="http://www.wikidata.org/entity/Q3762272"/><meta about="https://w3id.org/moro/enoam/data/giacomo-sedati" content="Sedati, Giacomo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Montecitorio. La procedura per le leggi costituzionali</h1><p class="paragraph" data-counter="1" id="p-1">Nella scorsa settimana il più importante lavoro compiuto dalla Camera dei Deputati è stato quello relativo all’approvazione delle nuove norme del Regolamento circa la procedura da seguirsi nelle leggi costituzionali<sup><a href="#curatornote-1" id="curatornote-ref-1">[1]</a></sup>. Il problema era sorto e si era fatto vivo alcuni mesi fa, quando si iniziò alla Camera la discussione della legge <span about="https://w3id.org/moro/enoam/data/122034/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-2" id="curatornote-ref-2">[2]</a></sup> sulla <span about="https://w3id.org/moro/enoam/data/122034/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte Costituzionale</span>. Appunto le incertezze rivelatesi in Assemblea circa la procedura da seguirsi indussero la Camera a sospendere quel dibattito ed a rinviare alla Giunta del regolamento i quesiti emersi dalla prima discussione. E la Giunta ha elaborato in questi mesi nuovi articoli di Regolamento che appunto sono stati approvati in questa settimana dalla Camera. Il primo problema proposto era di determinare che cosa dovesse intendersi per seconda deliberazione. Taluno aveva infatti affacciato la tesi che la legge dovesse divenire perfetta in prima lettura mediante l’approvazione dei due rami del Parlamento e solo successivamente dovesse essere sottoposta a seconda deliberazione. La Giunta e la Camera hanno invece ritenuto che il progetto di legge debba essere approvato in prima e seconda lettura dallo stesso ramo del Parlamento. </p><p class="paragraph" data-counter="2" id="p-2">Altro importante problema era, se la votazione a maggioranza qualificata prevista dall’art. 138 della Costituzione<sup><a href="#curatornote-3" id="curatornote-ref-3">[3]</a></sup> fosse richiesta in seconda lettura per i singoli articoli o per la legge nel suo complesso. E qui la Giunta e la Camera, a maggioranza assoluta, hanno ritenuto che la maggioranza qualificata sia necessaria solo per la legge nel suo complesso e non per i singoli articoli. Lo stesso è stato stabilito, malgrado l’opposizione comunista e socialista relativamente agli articoli aggiuntivi ed agli emendamenti. Questa soluzione scaturisce con tutta evidenza dai precedenti legislativi e dalla lettura e dallo spirito dell’art. 138 della Costituzione. Una diversa tesi avrebbe reso estremamente macchinose e praticamente irrealizzabili quelle riforme costituzionali che apparissero necessarie. È stato poi concordemente ritenuto che in seconda lettura sia possibile la presentazione di articoli ed emendamenti aggiuntivi. È stato altresì ammesso in qualsiasi fase della discussione lo stralcio del progetto di una o più norme, per le quali si rilevi l’opportunità di autonoma considerazione. La norma stralciata viene a costituire un autonomo progetto di legge, il quale resta nella stessa fase di procedimento, nella quale si trovava quello iniziale. Ciò permette di realizzare, mediante eliminazione dalla legge di qualche punto di grave dissenso, una più ragguardevole maggioranza sul progetto originale.</p><p class="paragraph" data-counter="3" id="p-3">Con l’approvazione di queste importanti norme si sono usati gli strumenti indispensabili per la procedura di revisione e di integrazione della Costituzione. </p><p class="paragraph" data-counter="4" id="p-4">Subito dopo aver approvato queste norme, la Camera è passata alla seconda deliberazione sulla proposta di legge costituzionale <span about="https://w3id.org/moro/enoam/data/122034/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span>, relativa all’<span about="https://w3id.org/moro/enoam/data/122034/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Alta Corte</span>. Si tratta di alcune disposizioni integrative di quelle relative alla <span about="https://w3id.org/moro/enoam/data/122034/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte Costituzionale</span> e contenute nella Costituzione. Una disposizione contenuta in questa proposta e approvata in prima lettura è stata stralciata in seconda deliberazione a norma delle or ora indicate nuove norme regolamentari. Si tratta dell’articolo relativo alla cessazione della <span about="https://w3id.org/moro/enoam/data/122034/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/corte-costituzionale-siciliana" typeof="deo:Reference">Corte Costituzionale Siciliana</span> all’atto dell’entrata in funzione della <span about="https://w3id.org/moro/enoam/data/122034/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte Costituzionale</span>, che è rimasto come un progetto, autonomo da sottoporre ad una più attenta considerazione e da trattare al momento opportuno.</p><p class="paragraph" data-counter="5" id="p-5">Oltre la trattazione di vari disegni di legge di carattere economico o relativi a ratifiche di accordi internazionali, la Camera ha proceduto alla discussione del bilancio dell’agricoltura. Sono intervenuti molti oratori di vari settori della Camera e sono stati presentati numerosi o.d.g. Ha concluso la discussione l’on. <span about="https://w3id.org/moro/enoam/data/122034/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/giacomo-sedati" typeof="deo:Reference">Sedati</span><sup><a href="#curatornote-4" id="curatornote-ref-4">[4]</a></sup>, relatore. Egli ha contestato l’accusa della opposizione che cioè la produzione agricola nazionale non sia aumentata sugli ultimi anni, mentre invece rilevanti aumenti sono verificabili in ogni settore. Accennato al problema dei prezzi e del reddito agrario, afferma doversi dare atto al Governo di quel che esso ha fatto per assicurare il progresso nell’agricoltura. Si sofferma il relatore sui provvedimenti da adottare nel settore agrumario, vitivinicolo, oleario e nel settore zootecnico. Circa la montagna esprime la fiducia che l’azione di difesa iniziata con energia dia presto i suoi frutti. Ed inoltre mette in rilievo i provvedimenti adottati per la lotta antigrandine ed antiparassitaria e per il miglioramento della produzione. Per quanto riguarda il problema della elevazione del livello di vita dei lavoratori agricoli, rileva che l’incremento della produzione assicurerà il miglioramento delle condizioni di vita di quelle popolazioni.</p><ol id="curatorNotes"><li about="https://w3id.org/moro/enoam/data/122034/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lo stesso Moro è intervenuto nel dibattito sulle modifiche al regolamento. Si vedano le sedute del 20, 26, 27 giugno e del 2 giugno 1952. <a href="#curatornote-ref-1">↑</a></li><li about="https://w3id.org/moro/enoam/data/122034/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Leone (1908-2001), giurista, politico, deputato all’Assemblea costituente e nella I legislatura per il gruppo democratico cristiano. Si veda la voce del DBI, a firma Matteo Truffelli, vol. 64, 2005. <a href="#curatornote-ref-2">↑</a></li><li about="https://w3id.org/moro/enoam/data/122034/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 138 della Costituzione regola il procedimento di revisione costituzionale: «Le leggi di revisione della Costituzione e le altre leggi costituzionali sono adottate da ciascuna Camera con due successive deliberazioni ad intervallo non minore di tre mesi, e sono approvate a maggioranza assoluta dei componenti di ciascuna Camera nella seconda votazione. Le leggi stesse sono sottoposte a referendum popolare quando, entro tre mesi dalla loro pubblicazione, ne facciano domanda un quinto dei membri di una Camera o cinquecentomila elettori o cinque Consigli regionali. La legge sottoposta a referendum non è promulgata, se non è approvata dalla maggioranza dei voti validi. Non si fa luogo a referendum se la legge è stata approvata nella seconda votazione da ciascuna delle Camere a maggioranza di due terzi dei suoi componenti». <a href="#curatornote-ref-3">↑</a></li><li about="https://w3id.org/moro/enoam/data/122034/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giacomo Sedati (1921-1984), avvocato, politico, deputato nella I legislatura per il gruppo democratico cristiano.  <a href="#curatornote-ref-4">↑</a></li></ol></body></html>