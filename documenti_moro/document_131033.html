<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.033" name="dcterms.relation"/><meta content="10.48678/unibo/aldomoro1.3.1.033" name="dcterms.identifier"/><meta content="Moro, Aldo, [I giovani e la scuola], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.033." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[I giovani e la scuola]</title>
<div id="mentionMeta"><meta about="https://w3id.org/moro/enoam/data/celso-destefanis" typeof="foaf:Person"/><meta about="https://w3id.org/moro/enoam/data/celso-destefanis" content="Celso Destefanis" property="rdfs:label"/><meta about="https://w3id.org/moro/enoam/data/celso-destefanis" content="Destefanis, Celso" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/giuseppe-medici" typeof="foaf:Person"/><meta about="https://w3id.org/moro/enoam/data/giuseppe-medici" content="Giuseppe Medici" property="rdfs:label"/><meta about="https://w3id.org/moro/enoam/data/giuseppe-medici" property="owl:sameAs" resource="http://www.wikidata.org/entity/Q323998"/><meta about="https://w3id.org/moro/enoam/data/giuseppe-medici" content="giuseppe-medici" property="wdt:P1986"/><meta about="https://w3id.org/moro/enoam/data/giuseppe-medici" content="Medici, Giuseppe" property="skos:prefLabel"/><meta about="https://w3id.org/moro/enoam/data/adone-zoli" typeof="foaf:Person"/><meta about="https://w3id.org/moro/enoam/data/adone-zoli" content="Adone Zoli" property="rdfs:label"/><meta about="https://w3id.org/moro/enoam/data/adone-zoli" property="owl:sameAs" resource="http://www.wikidata.org/entity/Q366104"/><meta about="https://w3id.org/moro/enoam/data/adone-zoli" content="adone-zoli" property="wdt:P1986"/><meta about="https://w3id.org/moro/enoam/data/adone-zoli" content="Zoli, Adone" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[I giovani e la scuola]</h1><p class="paragraph" data-counter="1" id="p-1">Cari amici, volentieri ho aderito all’invito che l’amico <span about="https://w3id.org/moro/enoam/data/131033/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/celso-destefanis" typeof="deo:Reference">Destefanis</span><sup><a href="#curatornote-1" id="curatornote-ref-1">[1]</a></sup> mi ha rivolto di partecipare a questo vostro convegno<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="2" id="p-2">Io desidero soprattutto, venendo qui, dirvi il nostro interessamento per i problemi che oggi vi occupano e che sono tanta parte delle preoccupazioni del Movimento giovanile, al quale voi fate capo e all’iniziativa del quale è dovuto appunto questo incontro. </p><p class="paragraph" data-counter="3" id="p-3">Desidero dirvi il mio compiacimento per questa iniziativa, il mio compiacimento per il fatto che giovani studenti, con quella profonda serietà che i giovani, malgrado la contraria apparenza, sanno mettere nelle cose che fanno, si occupino dei problemi della scuola. Compiacimento perché avete dimostrato di avere un’acuta sensibilità per i problemi sociali, compiacimento per il fatto che questa sensibilità si esprime nell’ambito di una vita associativa, della quale l’attuale convegno è una manifestazione. Credo che sia una cosa estremamente importante che i giovani si riuniscano, che i giovani parlino, che i giovani si ascoltino reciprocamente e confrontino le loro idee e le loro esperienze, che i giovani ascoltino anche quelli che sono più anziani, con obiettività, per avere, accanto alla esperienza giovanile, un contatto più largo nel quale incontrare l’esperienza di coloro che li hanno preceduti nella vita sociale. Quindi il mio primo compiacimento è perché vi siete riuniti e in particolare per lo studio, in una atmosfera serena e costruttiva, dei vostri problemi.</p><p class="paragraph" data-counter="4" id="p-4">Questo vostro riunirvi non è da intendere, evidentemente, come manifestazione di uno spirito di categoria. Naturale che la vostra associazione e la vostra riunione partano dal dato di fatto della vostra comune appartenenza alla classe studentesca. Ma vi riunite e discutete non come portatori di interessi particolari da difendere, bensì come capaci di esprimere esigenze e valutazioni di ordine generale che emergono dalla vostra attività di studenti e di associati. Mi pare che sia questa, del resto, una delle caratteristiche fondamentali della democrazia: di approfondire i problemi, di maturare le soluzioni nel contatto con coloro che i problemi sentono e vivono, con coloro che sono più a immediato contatto di quelle esigenze che appunto nell’ordinamento democratico debbono essere soddisfatte. Questa sensibilità verso le categorie e quindi verso le associazioni non tocca evidentemente quella che è la caratteristica fondamentale di una democrazia parlamentare, cioè che le decisioni sui problemi della vita nazionale siano rimesse all’organo che è espressione del suffragio universale, della volontà di tutti i cittadini: il potere parlamentare. Le categorie, però, e le associazioni sono lo strumento per approfondire democraticamente i problemi e per offrire la maggiore e più ricca gamma di esperienze a coloro che poi, nella responsabilità propria del suffragio universale, cioè nella visione totale degli interessi nazionali, debbono prendere le decisioni.</p><p class="paragraph" data-counter="5" id="p-5">Quindi non è una democrazia di tipo corporativo quella che noi propugniamo; è invece una democrazia non divisa in compartimenti, è la democrazia, in definitiva per ultima istanza, del suffragio universale. Ma essa non esclude, anzi richiede le particolari e naturali formazioni sociali, gli accostamenti di sensibilità e di interesse, cioè quel pluralismo sociale che è essenziale nella nostra concezione e che trova proprio in queste forme la sua manifestazione. Il pluralismo sociale non è un fenomeno irrigidito, non si riferisce soltanto alle strutture sociali naturali ed istituzionalizzate, ma a tutto il vario muoversi, associarsi, organizzarsi della vita sociale che è preparatorio all’indicazione delle direttive della vita democratica, quali sono espresse poi attraverso gli organi politici. Ma gli organi politici, espressione del suffragio universale, sarebbero ciechi, se non arricchissero del vivo contenuto di idee e di esigenze che emerge dalla realtà sociale nella sua complessità, che emerge dalle cerchie di interessi, di idee e di sensibilità che nella concreta realtà della vita sociale si vanno determinando.</p><p class="paragraph" data-counter="6" id="p-6">E questo mi pare particolarmente importante per i giovani, giacché i giovani sono una di queste cerchie ideali della vita sociale. Sono una categoria, se volete, che ha anche degli interessi da tutelare, ma sono soprattutto un’area idealmente definita della vita sociale. Perché è particolarmente importante l’apporto dei giovani, cioè la definizione di quest’area e la garanzia della sua piena vitalità, della sua possibilità di inserirsi effettivamente nella vita sociale e politica, facendo intendere la sua voce? Questa importanza è data dalla caratteristica dei giovani, che sono la riserva vitale, la regione di sviluppo, la garanzia della vita sociale. La vita sociale, per la sua continuità, per il suo progresso, per la novità a cui deve corrispondere, attinge al mondo dei giovani, attinge alle vostre esigenze, cari amici, alle vostre aspirazioni, a quella anche se oscura prefigurazione del mondo di domani che è in voi. Qualche volta il vostro apporto opera in modo istintivo, quasi inconsapevole, attraverso quelle esplosioni del mondo giovanile che lasciano sconcertati ma che sono sempre profondamente significative; il più delle volte, e ci auguriamo che sia sempre più così per l’avvenire, proprio attraverso un’esperienza democratica della gioventù, nel modo cioè più serio, più consapevole, più meditato, più misurato. Comunque sia – o che la vostra azione, la vostra presenza si esprima in una forma ancora grezza e istintiva, o che assuma una forma seria, meditata, consapevole, come sempre più avviene – è certo che voi siete i prefiguratori della società di domani, siete coloro i quali indicano come questa società debba muoversi, svilupparsi, configurarsi per rinnovarsi ed essere sempre più vera e più degna dell’uomo. E siete voi pure coloro che nella scuola, appunto, nelle associazioni, nei partiti si preparano ad essere in pieno i protagonisti della vita sociale di domani. Siete voi, cioè, coloro che chiedono, che indicano; siete anche coloro che fanno la sostanza umana, le idee, le ragioni ideali che vanno formando la migliore società di domani, una società nuova, quella società fatalmente nuova, che è la società di domani.</p><p class="paragraph" data-counter="7" id="p-7">Quindi noi vorremmo che voi aveste la sensazione della vostra importanza nella vita della nazione e nella vita di un partito che vuole costituire un po’ l’immagine ideale della nazione. Compito di ogni partito è di costituire un nucleo nel quale, mediante le idee professate, si vada configurando quella che idealmente, secondo le intuizioni di quel partito, deve essere la società nazionale. Ed un partito come il nostro, che ha non soltanto una legittima aspirazione a conformare la società nazionale, com’è proprio di ogni partito, anche del più piccolo, anche di quello apparentemente irrilevante nella vita sociale; un partito come il nostro, che realmente e da anni configura su di sé, sul proprio modello, sul proprio ideale, in tanta parte la vita nazionale; un partito come il nostro, evidentemente sensibile a questa continuità della vita sociale, a questa preparazione seria, consapevole, qualche volta impetuosa della novità della vita sociale; un partito come il nostro non può che dare a voi, al vostro apporto, tutta la considerazione che nella sua più vasta area la vita sociale della nazione deve dare ai giovani, i quali sono la riserva dell’avvenire, la ragione e la garanzia del miglioramento e del rinnovamento della vita sociale.</p><p class="paragraph" data-counter="8" id="p-8">Quindi noi vi invitiamo a dirci che cosa pensate che corrisponda alle vostre esigenze umane; a dirci come immaginate, per ritenerlo accettabile e degno, il mondo di domani. E perché d’altra parte questa vostra rivelazione di esigenze e di prospettive non si disperda nel vuoto di una situazione tutta proiettata verso l’avvenire e ignara del presente e del passato, perché cioè sia assicurata quella continuità nella quale si inserisce fecondamente la novità portata dai giovani nella vita sociale, per questo vi chiediamo non soltanto di dire quel che voi pensate, quello che voi desiderate, quello che voi vi ripromettete dalla vita e dalla comunità nazionale, ma vi chiediamo anche di ascoltare quanto, con senso di misura e di responsabilità, quella che l’amico <span about="https://w3id.org/moro/enoam/data/131033/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/celso-destefanis" typeof="deo:Reference">Destefanis</span> ha chiamato la classe dirigente della nazione e del partito, di volta in volta vi dice. Del resto tutta la vostra esperienza è fatta di questo colloquio, perché il colloquio dei giovani non è soltanto un colloquio tra giovani. Certamente deve essere un colloquio fra i giovani, altrimenti sarebbe dispersa quella magnifica possibilità di scambio di esperienze, di reciproco arricchimento che proprio la vita associativa, il contatto, rende possibile. Ma la vostra esperienza è fatta anche di colloquio con gli altri, con i vostri genitori, con i vostri maestri, la Chiesa, il partito, tutte quelle organizzazioni sociali che hanno qualche cosa da dirvi, tutte quelle persone che in varie posizioni sociali hanno qualche cosa da dire ai giovani.</p><p class="paragraph" data-counter="9" id="p-9">Diteci quello che pensate, desiderate e sperate. Ditele tra voi, queste cose, ma anche ascoltate quello che i più anziani, quello che i vostri maestri, quello che i responsabili della vita sociale vi dicono, non per irrigidire – sarebbe cosa inammissibile – la vostra impetuosa e libera posizione nei binari di una posizione passivamente accettata, ma per avere anche voi un punto di riferimento, per avere anche voi la conoscenza della realtà sociale, della continuità storica nella quale si inserisce utilmente il processo di rinnovamento e di ravvivamento della vita sociale.</p><p class="paragraph" data-counter="10" id="p-10">Questo ritengo che sia squisitamente democratico, di quella democrazia che è verità ed equilibrio; non una democrazia che sia soltanto un momento creativo e qualche volta non misurato della personalità. Democrazia è anche questo, certamente, ma è pure necessariamente la composizione, la libera composizione delle libere manifestazioni dell’intelligenza, del sentimento e della volontà. Questo riteniamo essenziale: che voi siate presenti nello sviluppo della vita democratica, ma che anche coloro che vi debbono in qualche modo guidare siano presenti a voi ed accompagnino il vostro processo di sviluppo, il vostro apporto alla vita della società di cui sarete domani i protagonisti ed i responsabili.</p><p class="paragraph" data-counter="11" id="p-11">Dico queste cose, in questo momento, prendendo occasione dal tema della scuola che oggi particolarmente vi occupa, per chiarire come tutti i problemi della gioventù, che sono certo incentrati largamente intorno alla scuola, ma non si esauriscono in essa, sono presenti e debbono essere sempre più presenti all’attenzione di un partito come il nostro. Problemi della gioventù che si debbono risolvere per permettere alla gioventù di essere, come abbiamo detto, una forza creatrice in una visione equilibrata della società di domani. Quindi la mia presenza e queste parole vogliono esprimere il nostro impegno a che i problemi della gioventù siano risolti, cioè sia data, per azione sociale e per libera iniziativa, di tutti, la possibilità ai giovani di prepararsi per il domani, vivendo, nel modo più pieno e più fruttuoso, la loro feconda e ricca vita di oggi.</p><p class="paragraph" data-counter="12" id="p-12">E poi una parola sui temi scolastici che oggi vi stanno davanti. Vorrei, a correggere qualche unilateralità che fatalmente emerge, di quando in quando, nella complessa realtà sociale e politica nella quale viviamo, vorrei ricordarvi in questo momento il principio della libertà in materia di istruzione e di educazione. Un principio che è sancito dalla Costituzione, ma prima che dalla Costituzione, è sancito dalla nostra coscienza sociale e dalla nostra ideologia liberale nel senso vero e pieno della parola. Una libertà che evidentemente richiede una tutela, che evidentemente richiede una possibilità di effettiva affermazione e di sviluppo, per poter essere una reale libertà e non una fittizia, una apparente libertà. Una libertà, quella scolastica, che è espressione della piena dimensione della libertà umana, ed anche, per un altro verso, della continuità delle generazioni, di efficace presenza delle famiglie nella quale anche si esprime una società democratica. Ed è strano che forze politiche, così giustamente sensibili a tanti altri aspetti del tema della libertà, siano poi meno aperte verso questo fondamentale aspetto della libertà umana, verso questa importante manifestazione di una società pluralistica. Noi diciamo queste cose, in questo momento, senza voler instaurare una polemica che ha avuto punte piuttosto vive, e non dico sia attenuata, ma si svolge oggi con una compostezza di cui, come democratici, noi non possiamo che compiacerci. Ma non possiamo non ricordare, anche a illuminazione di posizioni assunte di volta in volta, ma con assoluta coerenza, dalla <span about="https://w3id.org/moro/enoam/data/131033/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che vi è per noi, quando si parla della scuola, questo diritto fondamentale da riaffermare, questo diritto fondamentale che contrasta con quel chiuso esclusivismo neutralistico che è stranamente da altri prospettato come una garanzia della libertà della persona umana nel momento in cui essa si inserisce nel processo educativo.</p><p class="paragraph" data-counter="13" id="p-13">E dico queste cose anche perché vorrei ammonire tutti noi a non perdere mai di vista, nei contatti che debbono essere larghissimi e penetranti con tutte le forze, con tutte le idee che si agitano nella vita democratica del Paese, quelle caratteristiche fondamentali della nostra ideologia che sono elementi caratterizzanti, che sono un portato storico della <span about="https://w3id.org/moro/enoam/data/131033/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> al quale noi non possiamo rinunciare.</p><p class="paragraph" data-counter="14" id="p-14">Detto questo, qualche parola ora sul tema che vi occupa in modo particolare, cioè lo sviluppo della scuola italiana, lo sviluppo della scuola di Stato. Qui io riconfermo tutto il profondo interessamento nostro, come Partito-guida, della democrazia italiana, per i problemi dello sviluppo pieno, qualitativo e quantitativo, della scuola di Stato. Noi riteniamo infatti che la scuola gestita dallo Stato, promossa dallo Stato, sia una importantissima manifestazione nell’assolvimento di quei compiti sociali che sono ragion d’essere dello Stato moderno, una sua caratteristica essenziale. Quindi la nostra riaffermazione ideale non è in nessun modo limitativa, né in linea di principio, né dal punto di vista storico, della vasta iniziativa che uno Stato sociale, aperto, responsabile, deve svolgere per offrire, con gli strumenti del potere politico, una scuola adatta a tutti, una scuola liberatrice per tutti, liberatrice dall’ignoranza, dall’inettitudine tecnica, dalla ineguaglianza sociale. Ecco perché approviamo il vostro sforzo rivolto a delineare, anche in rapporto alla realtà presente ed alle prospettive di sviluppo, quali siano le esigenze che in materia scolastica la società propone allo Stato democratico. E qui dobbiamo dire che un grande sforzo è ormai in corso. Credo però che mancheremmo al dovere della obiettività se non riconoscessimo anche quanto per lo sviluppo della scuola è stato compiuto in questi anni di vita democratica del Paese, e sempre con l’attiva presenza della <span about="https://w3id.org/moro/enoam/data/131033/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se la scuola italiana è tuttora – dobbiamo riconoscerlo – inadeguata a corrispondere alle esigenze proposte dalla società nazionale, ciò non ci impedirà di ricordare quali erano i punti di partenza di questo sviluppo e quale enorme sforzo di normalizzazione, per un verso, e di espansione dall’altro, è stato compiuto in questi anni; sforzo insufficiente – come dimostrano le presenti, permanenti difficoltà – ma sforzo che fa onore ai governi democratici che hanno ricevuto una scuola chiusa, una scuola angusta, limitata, e l’hanno largamente sviluppata, in armonia con lo sviluppo democratico del Paese. Proprio la sensibilità per i grossi vuoti che ancora esistono nella vita della scuola italiana, ha portato la <span about="https://w3id.org/moro/enoam/data/131033/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a formulare un programma elettorale, ad assumere un impegno del quale il piano della scuola è la prima e rilevante espressione. Il piano della scuola, che io stesso ebbi l’onore di contribuire ad elaborare, sotto la guida e la responsabilità politica dell’allora Presidente del Consiglio on. <span about="https://w3id.org/moro/enoam/data/131033/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-3" id="curatornote-ref-3">[3]</a></sup>, questo grande impegno di sviluppo della scuola è stato fatto proprio – come voi sapete – dal governo presieduto dall’on. Segni<sup><a href="#curatornote-4" id="curatornote-ref-4">[4]</a></sup> e portato già all’approvazione del Senato della Repubblica, grazie anche al fervido impegno del ministro della Pubblica Istruzione, sen. <span about="https://w3id.org/moro/enoam/data/131033/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giuseppe-medici" typeof="deo:Reference">Medici</span><sup><a href="#curatornote-5" id="curatornote-ref-5">[5]</a></sup>, e dell’illustre Presidente della Commissione dell’Istruzione del Senato e relatore del disegno di legge, sen. <span about="https://w3id.org/moro/enoam/data/131033/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/adone-zoli" typeof="deo:Reference">Zoli</span><sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="15" id="p-15">Questo piano non so se soddisfi tutte le esigenze della scuola italiana: ma certo copre queste esigenze in misura notevolmente larga, tale che, forse, può considerarsi sufficiente in rapporto alle altre difficoltà obiettive da superare per giungere al traguardo finale di una società che abbia tutta, in ogni sua parte, la scuola di cui ha bisogno. Dunque un poderoso sforzo finanziario, un intervento decisivo e non procrastinabile, nel settore delle istituzioni scolastiche, delle strutture e degli strumenti necessari perché una scuola viva; un grande impegno per l’espansione della scuola, e la corrispondenza, il più possibile piena, della scuola alle esigenze della società democratica. Ma questo non è tutto – come voi sapete −, perché il piano della scuola non è una riforma strutturale. Ma al di là del piano, al quale, evidentemente, non si può chiedere più di quello che esso possa dare, è già in corso una serie di disegni di legge – quasi tutti ormai presentati alle Camere (manca solo quello relativo alla scuola d’obbligo fino ai 14 anni) – un complesso di disegni di legge che sta a dimostrare la visione di fondo che la <span about="https://w3id.org/moro/enoam/data/131033/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha dei problemi della scuola italiana. Ci sono problemi di espansione, ci sono problemi di rinnovamento qualitativo e strutturale della scuola italiana. Io, anche per aver vissuto per due anni in quel Ministero, non mi sentirei di essere così pessimista come è qualcuno che ritiene radicalmente inefficienti tutti gli istituti della scuola italiana presente. Io credo che ci sia sempre del buono da riconoscere e da salvare, ma certamente uno sviluppo democratico come quello in corso, uno sviluppo culturale, scientifico, tecnico come quello che, a passi rapidissimi, si presenta nel mondo, richiede, certo, una larga revisione delle strutture e dei metodi della scuola italiana. Noi credo che dobbiamo sentirci, in questo senso, pienamente impegnati; la scuola per tutti, la scuola più adatta a tutti, la scuola nelle sue varie articolazioni che corrispondano, ad un tempo, alle vocazioni personali e alle esigenze della vita sociale. Possiamo dire che è un caso che il tema della scuola, attraverso il piano decennale elaborato dall’on. <span about="https://w3id.org/moro/enoam/data/131033/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, è venuto come primo provvedimento di questa legislatura. Ciò sta ad indicare, non soltanto il riconoscimento di una urgenza tecnica, ma di una priorità ideale, ed è la priorità per gli strumenti della vita sociale che provvedono alla preparazione degli uomini di domani, degli scienziati, dei tecnici, dei lavoratori e anche, semplicemente, dei cittadini che abiteranno la città democratica di domani. È a questo complesso di esigenze che deve provvedere la nostra scuola, quella nuova scuola che noi vogliamo contribuire a costruire. Ecco perché, anche in risposta alle sollecitazioni altrui, e anche a correzione di eccessivi pessimismi, mi piace ribadire in questo momento la nostra sensibilità, la nostra acuta, attenta, viva sensibilità per i problemi della scuola che, legati, come sono, strettamente ai problemi della gioventù, rappresentano il primo impegno della nostra società democratica.</p><ol id="curatorNotes"><li about="https://w3id.org/moro/enoam/data/131033/v1/curatornote-1" class="" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Celso Destefanis (1933-1998), delegato nazionale del Movimento giovanile democristiano. <a href="#curatornote-ref-1">↑</a></li><li about="https://w3id.org/moro/enoam/data/131033/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VI Convegno nazionale di studio organizzato dal Movimento studenti medi della Democrazia Cristiana, Palazzo Venezia, Roma 6-7 dicembre 1959. <a href="#curatornote-ref-2">↑</a></li><li about="https://w3id.org/moro/enoam/data/131033/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con Aldo Moro ministro della Pubblica istruzione, il Governo Fanfani II (1 luglio 1958 - 14 febbraio 1959) aveva presentato il <em>Piano per lo sviluppo della scuola nel decennio dal 1959 al 1969 </em>(disegno di legge n. 129 del 22 settembre 1958). <a href="#curatornote-ref-3">↑</a></li><li about="https://w3id.org/moro/enoam/data/131033/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Segni II (15 febbraio 1959 - 24 marzo 1960), monocolore Dc con l’appoggio esterno di Pli, monarchici, Msi. <a href="#curatornote-ref-4">↑</a></li><li about="https://w3id.org/moro/enoam/data/131033/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giuseppe Medici (1907-2000), ministro della Pubblica istruzione. <a href="#curatornote-ref-5">↑</a></li><li about="https://w3id.org/moro/enoam/data/131033/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Adone Zoli (1887-1960), senatore e presidente del Consiglio nazionale della Dc dal 1954. <a href="#curatornote-ref-6">↑</a></li></ol></body></html>