<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.124" name="dcterms.relation"/><meta content="10.48678/unibo/aldomoro1.4.2.124" name="dcterms.identifier"/><meta content="Moro, Aldo, [Per la conferenza mondiale dei leader Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.124." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Per la conferenza mondiale dei leaderDc]</title>
<div id="mentionMeta">
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/roma" typeof="dcterms:Location"/>
<meta about="https://w3id.org/moro/enoam/data/roma" content="Roma" property="rdfs:label"/>
<meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Per la conferenza mondiale dei leader
 
  Dc
 
 ]
</h1><p>
 Caro Presidente,
</p><p class="paragraph" data-counter="1" id="p-1">
 Ti invio la più fervida e cordiale adesione alla Conferenza Mondiale dei Leaders
 <span about="https://w3id.org/moro/enoam/data/142124/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  D.C.
 </span>
 in programma a
 <span about="https://w3id.org/moro/enoam/data/142124/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/roma" typeof="deo:Reference">
  Roma
 </span>
 il 28 e 29 novembre prossimi.
</p><p class="paragraph" data-counter="2" id="p-2">
 Spero di potervi intervenire ma ciò dipenderà dagli impegni di Governo, in parte, come ben sai, del tutto imprevedibili anche a pochi giorni di distanza dalla manifestazione. Sin d’ora però mi preme sottolineare l’importanza dell’incontro e del tema che lo caratterizzerà e qualificherà.
</p><p class="paragraph" data-counter="3" id="p-3">
 Si tratta di proporre all’opinione pubblica mondiale, nelle forme che si riterranno opportune, il significato e il valore della
 <span about="https://w3id.org/moro/enoam/data/142124/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 : un movimento, cioè, capace di intendere la vastità della crisi mondiale e di contribuire al suo superamento, proprio perché esprime una delle risposte storiche alle attese dei cittadini e dei popoli ed è perciò componente essenziale del dialogo politico a livello nazionale e internazionale.
</p><p class="paragraph" data-counter="4" id="p-4">
 Mi auguro che il manifesto politico ai popoli del mondo che hai preannunciato nella tua lettera di invito rappresenti per il suo contenuto, al di là dunque dell’enfasi inevitabile insita in ogni iniziativa di questo tipo, un’occasione di autentica riflessione innanzitutto per i democratici cristiani circa il dovere che tutti abbiamo di rendere possibile e fruttuoso il dialogo tra singoli e gruppi; comunità e Stato; popoli e governi del mondo dal quale dipende la sopravvivenza e anzi l’approfondimento dei valori democratici; il conseguimento di mete di progresso nella giustizia; il trionfo infine della pace nel mondo.
</p><p class="paragraph" data-counter="5" id="p-5">
 Dalla nostra ispirazione, dal nostro patrimonio ideale, dalla nostra esperienza storica discendono dunque il diritto e il dovere di parlare, la capacità e la volontà di farlo senza chiusure e pregiudizi, aperti anzi al nuovo che in
 <span about="https://w3id.org/moro/enoam/data/142124/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e nel mondo chiede di essere compreso e costruttivamente incanalato verso obiettivi degni dell’uomo e dell’umanità.
</p><p class="paragraph" data-counter="6" id="p-6">
 Un cordialissimo saluto con un fervido augurio di successo per i lavori della Conferenza.
</p><p>
 Aldo Moro
</p></body></html>