<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.057" name="dcterms.relation"/><meta content="10.48678/unibo/aldomoro1.1.0.057" name="dcterms.identifier"/><meta content="Moro, Aldo, Introduzione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.057." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Introduzione</title>
<div id="mentionMeta"><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Fuci" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica" property="rdfs:label"/><meta about="https://w3id.org/moro/enoam/data/societa-san-vincenzo-de-paoli" typeof="foaf:Organization"/><meta about="https://w3id.org/moro/enoam/data/societa-san-vincenzo-de-paoli" content="Società San Vincenzo De Paoli" property="rdfs:label"/><meta about="https://w3id.org/moro/enoam/data/societa-san-vincenzo-de-paoli" property="owl:sameAs" resource="http://www.wikidata.org/entity/Q1528836"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/universita" typeof="foaf:Organization"/><meta about="https://w3id.org/moro/enoam/data/universita" content="Università" property="rdfs:label"/><meta about="https://w3id.org/moro/enoam/data/universita" property="owl:sameAs" resource="http://www.wikidata.org/entity/Q3918"/><meta about="https://w3id.org/moro/enoam/data/gesu" typeof="foaf:Person"/><meta about="https://w3id.org/moro/enoam/data/gesu" content="Gesù Cristo" property="rdfs:label"/><meta about="https://w3id.org/moro/enoam/data/gesu" property="owl:sameAs" resource="http://www.wikidata.org/entity/Q302"/><meta about="https://w3id.org/moro/enoam/data/gesu" content="Gesu, Cristo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Introduzione</h1><p class="paragraph" data-counter="1" id="p-1">Questo opuscolo per la presentazione delle attività delle <span about="https://w3id.org/moro/enoam/data/110057/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span> Universitarie di <span about="https://w3id.org/moro/enoam/data/110057/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> per l’Anno Accademico 1940-41 è stato curato dalle Presidenze Centrali, per fornire ai Gruppi una guida nello svolgimento sopratutto delle attività culturali e formative. I temi proposti allo studio per quest’anno vengono qui illustrati in schemi volti a dare un chiarimento del significato, del valore, della portata dell’argomento proposto, come un indirizzo base che renda, nel lavoro concreto delle <span about="https://w3id.org/moro/enoam/data/110057/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>, più agevoli e fecondi gli sviluppi dello studio. A questo scopo servono pure le poche indicazioni bibliografiche che seguono i vari schemi. Agli amici del nostro movimento che hanno cortesemente collaborato in questo lavoro è doveroso esprimere anche in questa sede un vivissimo ringraziamento.</p><p class="paragraph" data-counter="2" id="p-2">L’opuscolo di presentazione delle attività della <span about="https://w3id.org/moro/enoam/data/110057/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> viene inviato anche quest’anno a tutti gli organizzati, come un richiamo al dovere, che tutti hanno, di uno studio personale e profondo, che è il solo mezzo per rendere veramente efficace il lavoro culturale delle <span about="https://w3id.org/moro/enoam/data/110057/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>.</p><p class="paragraph" data-counter="3" id="p-3">Le poche pagine che seguono contengono una breve indicazione delle attività che la <span about="https://w3id.org/moro/enoam/data/110057/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> ha in programma per questo Anno Accademico; vengono cioè qui prospettate tutte le attività, non soltanto quelle culturali cui sono dedicati gli schemi. È una innovazione questa di fronte alle analoghe iniziative degli anni scorsi; novità che si è creduta utile sopratutto per una ragione di ordine spirituale, affinché le attività culturali risultassero meglio centrate, com’è nell’essenza del nostro programma, fra tutte le altre che la <span about="https://w3id.org/moro/enoam/data/110057/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> propone. Senza di che la nostra attività culturale perderebbe il suo carattere proprio e il suo più profondo significato. Perché, ancora, restasse riaffermata, in questa breve esposizione del nostro programma unitario, l’essenza profondamente religiosa del nostro lavoro. Infine per una ragione di ordine pratico che ha la sua importanza; per rendere cioè più comprensibile a coloro che solo adesso entrano nella organizzazione il programma della <span about="https://w3id.org/moro/enoam/data/110057/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, che, visto fuori della sua caratteristica unità, perde tanto del suo significato.</p><p>Attività religiose</p><p class="paragraph" data-counter="4" id="p-4">L’essenza della <span about="https://w3id.org/moro/enoam/data/110057/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> è religiosa. Corpo squisitamente sociale per natura la <span about="https://w3id.org/moro/enoam/data/110057/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> è centrata nel grande Corpo Mistico della <span about="https://w3id.org/moro/enoam/data/110057/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, del quale vuol vivere la vita di grazia che scaturisce dal <span about="https://w3id.org/moro/enoam/data/110057/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/gesu" typeof="deo:Reference">Cristo</span>, il Capo del Corpo. Vuol viverla nella vita dei suoi singoli membri, di cui promuove perciò la formazione; intensa e piena vita cristiana di ciascuno che è presupposto ineliminabile della piena vita cristiana del Corpo sociale della <span about="https://w3id.org/moro/enoam/data/110057/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>. Del quale è chiamata a far parte, in una spirituale presenza, tutta l’<span about="https://w3id.org/moro/enoam/data/110057/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/universita" typeof="deo:Reference">Università</span> Italiana, che la <span about="https://w3id.org/moro/enoam/data/110057/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> intende rappresentare, di cui essa vuol costituire davvero l’anima religiosa. Espressioni concrete di questa vita religiosa della <span about="https://w3id.org/moro/enoam/data/110057/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> sono sopratutto la S. Messa Universitaria, la partecipazione alla vita liturgica, la Pasqua Universitaria.</p><p class="paragraph" data-counter="5" id="p-5">Nella prima, atto massimo della vita della <span about="https://w3id.org/moro/enoam/data/110057/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, è tutta l’<span about="https://w3id.org/moro/enoam/data/110057/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/universita" typeof="deo:Reference">Università</span> che si raccoglie per partecipare all’offerta rinnovata dell’Uomo-Dio; per completare quest’offerta nella offerta di se stessa. Alla S. Messa son presenti tutti gli Universitari, anche non iscritti alla <span about="https://w3id.org/moro/enoam/data/110057/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>; presenti almeno perché rappresentati spiritualmente dai loro compagni. La <span about="https://w3id.org/moro/enoam/data/110057/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> vive in questo, nella più alta tensione, la sua vita apostolica.</p><p class="paragraph" data-counter="6" id="p-6">La recita di Prima, e, quando sia possibile, la recita delle altre Ore<sup><a class="" href="#curatornote-1" id="curatornote-ref-1">[1]</a></sup>, compiono la partecipazione della <span about="https://w3id.org/moro/enoam/data/110057/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> alla vita liturgica, alla quale vuole educare, attraverso una comprensione sempre maggiore, un complesso di altre attività della <span about="https://w3id.org/moro/enoam/data/110057/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>. La preoccupazione della vita liturgica è al primo piano, anche come mezzo altamente educativo ad una sensibilità sociale che la <span about="https://w3id.org/moro/enoam/data/110057/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> tende con tutte le sue forze a creare.</p><p class="paragraph" data-counter="7" id="p-7">Nella Pasqua Universitaria è ancora tutta l’<span about="https://w3id.org/moro/enoam/data/110057/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/universita" typeof="deo:Reference">Università</span> che, attraverso l’attività apostolica della <span about="https://w3id.org/moro/enoam/data/110057/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, è chiamata a rimeditare, in un breve corso di esercizi, i fondamentali valori religiosi della vita ed a ricevere dalle mani stesse degli Ecc.mi Vescovi il Santo Precetto<sup><a href="#curatornote-2" id="curatornote-ref-2">[2]</a></sup>.</p><p>Attività culturali</p><p class="paragraph" data-counter="8" id="p-8">Le attività culturali costituiscono una parte assai importante della vita della <span about="https://w3id.org/moro/enoam/data/110057/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>.</p><p class="paragraph" data-counter="9" id="p-9">Verità circa la vita universitaria; una verità unitaria che sia la sintesi ed il compimento delle verità particolari alla cui conquista conduce lo studio di facoltà; sintesi di verità e perciò verità essenziale e vitale, che non sia mai estranea alla vita, che ad essa anzi sia sempre sensibile; che ad essa serva. Verità essenziale che si riflette in una illuminazione delle singole verità scientifiche che lo studente conquista e che saranno domani il corredo culturale della sua attività di professionista; mentre, d’altra parte, segna indirizzi precisi di vita morale con riferimento alla futura attività pratica della professione.</p><p class="paragraph" data-counter="10" id="p-10">Così il culmine del lavoro culturale della <span about="https://w3id.org/moro/enoam/data/110057/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> è certamente il Corso di religione, a carattere nettamente universitario per l’approfondimento scientifico dello studio. Esso risponde all’esigenza di una seria e chiara impostazione dogmatica degli argomenti fondamentali della fede, pur tenendosi conto delle finalità formative cui detto studio deve servire. Anzi è da notare proprio una tipica esigenza di vedere connessi i due momenti e di tenerli sempre costantemente uniti. Perché proprio si vuole che ogni direttiva di vita morale scaturisca limpidamente da una posizione dogmatica; sicché il domma sia fatto sentire nella sua feconda vitalità e la dottrina morale scaturisca dal fondamento dogmatico con immediata naturalezza.</p><p class="paragraph" data-counter="11" id="p-11">A questo interessante criterio risponde una nuova direttiva nello studio religioso della <span about="https://w3id.org/moro/enoam/data/110057/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, il cui nuovo programma quadriennale, a partire da quest’anno, non propone un corso speciale sulla morale cristiana, ma ne svolge la trattazione man mano che se ne presenti l’opportunità in relazione a prese di posizione in sede dogmatica.</p><p class="paragraph" data-counter="12" id="p-12">Lo studio filosofico, attuato in corsi generali per tutti gli iscritti o in particolari Settimane filosofiche presso le diverse <span about="https://w3id.org/moro/enoam/data/110057/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/universita" typeof="deo:Reference">Università</span>, tende a porre i fondamenti razionali più utili per una comprensione piena dei problemi propriamente religiosi. D’altra parte esso costituisce, insieme allo studio religioso, il fondamento degli stessi Gruppi di studio di facoltà, che implicano una valutazione dal punto di vista della dottrina e della morale cristiana, e quindi su di un piano generale di intuizioni della vita, di argomenti scientifici di facoltà o di problemi di vita inerenti alle diverse attività professionali. Di fondamentale importanza poi l’altra funzione dello studio filosofico, di far superare cioè agli studenti delle varie facoltà il limite, talvolta troppo angusto, del loro studio, e di renderli sensibili ai problemi generali della vita, in una comprensione intelligente dei quali può avere adeguato sviluppo l’umanità di ciascuno.</p><p class="paragraph" data-counter="13" id="p-13">Ai Gruppi di studio ed alla loro fondamentale funzione si è già accennato. Da notare in particolare che questa non può essere di esaurire tutti i problemi di scienza e di moralità che possono interessare per ogni ordine di studi e per ogni attività professionale; ma l’utilità resta fondamentale per la mentalità che un tale studio crea, per il metodo che esso riesce a dare, preparando così e supponendo sviluppi di studio personali, che del resto sono indispensabili in ogni ordine di attività culturale della <span about="https://w3id.org/moro/enoam/data/110057/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> e non in questo soltanto.</p><p class="paragraph" data-counter="14" id="p-14">Ad un lavoro di approfondimento filosofico, ma fatto con maggior larghezza e vivezza, corrispondono le attività culturali di carattere generale che hanno espressione nelle prolusioni e relazioni generali in sede di Convegni regionali o nazionali, ma che possono essere tenute anche in sede di Associazione o di Segretariato su questi stessi temi proposti dal Centro o su altri opportunamente scelti.</p><p class="paragraph" data-counter="15" id="p-15">Lo studio di problemi di vita della <span about="https://w3id.org/moro/enoam/data/110057/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, che assorbe quest’anno, riportandolo in un campo più vasto, il tradizionale studio di Missioni, vuol essere la forma tipica, benché non esclusiva, di interessamento della <span about="https://w3id.org/moro/enoam/data/110057/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> alla vita totale della <span about="https://w3id.org/moro/enoam/data/110057/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, vista nel piano delle esigenze storiche di adeguazione a quei caratteri ideali che la contrassegnano propriamente. Modo tipico d’interessamento, perché conforme alla caratteristica vita intellettuale dell’ambiente universitario e che si concreta in un contributo dato alla risoluzione di problemi di fondamentale importanza nella vita della <span about="https://w3id.org/moro/enoam/data/110057/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Tale studio ha ad oggetto, quest’anno in sede solo d’impostazione generale, ed in seguito certo in aspetti particolari e concreti, i problemi delle Missioni (cattolicità), dell’unione delle Chiese dissidenti (unità), dell’<span about="https://w3id.org/moro/enoam/data/110057/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> (santità).</p><p>Attività formative</p><p class="paragraph" data-counter="16" id="p-16">Queste tendono a portare sul piano immediato della vita, in forma di concreta direttiva, il possesso di verità, che fondamentalmente nello studio religioso, ma un po’ in tutte le attività culturali, si è andato acquistando. Operano in questo senso gli Esercizi spirituali chiusi, organizzati, dove sia possibile, anche sul piano regionale e nazionale, esercizi minimi aperti, meditazioni opportunamente distribuite, adunanze formative caratterizzate da una interessante forma collaborativa con relazioni e discussioni; adunanze su temi di capitale importanza nella vita del giovane, secondo un programma organico annuale formulato in relazione al «Tema comune» dell’<span about="https://w3id.org/moro/enoam/data/110057/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> Italiana<sup><a href="#curatornote-3" id="curatornote-ref-3">[3]</a></sup>. Fondamentale il Gruppo del Vangelo già in atto nella quasi totalità dei Gruppi costituiti.</p><p class="paragraph" data-counter="17" id="p-17">È utile avvertire come tutte queste attività formative siano caratterizzate da una perfetta aderenza alle condizioni di vita degli studenti e all’esigenza di una formazione specifica alla professione di domani. Questo lavoro tendente a indirizzare ogni anima verso una piena realizzazione della verità si compie nel contatto personale di ciascun Assistente con i suoi giovani. È il Sacerdote che opera allora, seguendo con interessamento vivo e affettuoso gli universitari nelle posizioni di vita in cui vengono a trovarsi, compiendo l’opera di formazione fatta in un piano generico con un indirizzo personale sensibile alle esigenze specifiche e assolutamente originali di ciascuno. Preoccupazione questa di una fraterna assistenza spirituale a tutti i compagni che è pur viva in ogni aderente; ciascuno dei quali è affettuosamente pronto a porre a disposizione di tutti il proprio patrimonio di esperienze di vita spirituale e a sostenere tutti, senza poco simpatiche ostentazioni, in uno spirito di cristiana semplicità, con l’esempio della sua vita di bontà, ricercata e realizzata anche in funzione di questo suo valore sociale. È qui una tipica espressione di quella cristiana carità che caratterizza la <span about="https://w3id.org/moro/enoam/data/110057/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> in quanto associazione e che è certo uno dei valori massimi della sua vita. E lo spirito sociale che si coltiva in questo lavoro fatto in comune, per un fine comune di bontà da realizzare in tutti e per tutti, è anche un efficace insegnamento per l’esperienza sociale più vasta cui la <span about="https://w3id.org/moro/enoam/data/110057/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> chiama con il suo apostolato e per quella necessaria della vita professionale. Senza che, naturalmente, questo conduca ad una trascuranza dei valori della personalità, la quale appunto in questo efficace lavoro in comune si tende a formare nella sua pienezza.</p><p>Attività per l’ambiente esterno</p><p class="paragraph" data-counter="18" id="p-18">Così il lavoro della <span about="https://w3id.org/moro/enoam/data/110057/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> si compie in forme di particolare aderenza all’ambiente esterno, quello universitario sopratutto e poi largamente ancora tutto l’ambiente sociale, che nel suo significato religioso è <span about="https://w3id.org/moro/enoam/data/110057/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Non è un contatto frammentario e quasi accidentale; è nell’essenza profonda della <span about="https://w3id.org/moro/enoam/data/110057/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> invece di allargare il suo orizzonte, di non essere un circolo chiuso, di farsi sensibile e vibrante per tutta la vita umana e religiosa che si svolge di fuori. Così essa organizza e pone largamente a disposizione dei compagni Universitari, cui vuol bene quali che ne siano le intuizioni di vita, la S. Messa Universitaria e la Pasqua Universitaria. Un invito all’<span about="https://w3id.org/moro/enoam/data/110057/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/universita" typeof="deo:Reference">Università</span> che riconosca i supremi valori della vita e si pieghi al Signore in un atto di adorazione amorosa. Così vengono preparati per le <span about="https://w3id.org/moro/enoam/data/110057/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/universita" typeof="deo:Reference">Università</span> i Corsi di cultura religiosa e filosofica, perché l’atto religioso sia fatto di convinzione profonda e in bella coerenza con le idee professate da persone che hanno appunto compito di pensare e di avere idee chiare e precise. Così si compie quotidiano silenzioso il lavoro di apostolato individuale nell’<span about="https://w3id.org/moro/enoam/data/110057/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/universita" typeof="deo:Reference">Università</span> cui la <span about="https://w3id.org/moro/enoam/data/110057/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> prepara ed al quale richiama con sollecitudine ansiosa ogni momento; come alla espressione più alta del proprio vivere cristiano, della propria fede e del proprio amore.</p><p class="paragraph" data-counter="19" id="p-19">Da ricordare infine le Conferenze di <span about="https://w3id.org/moro/enoam/data/110057/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/societa-san-vincenzo-de-paoli" typeof="deo:Reference">San Vincenzo</span> che portano l’Universitario a contatto con le altre classi sociali in uno spirito di fraternità cristiana; contatto altamente educativo alla vita di domani, che sarà squisitamente sociale, e già oggi fecondo come atto di vita realizzante la pienezza dell’amore.</p><p>Organizzazione interna</p><p class="paragraph" data-counter="20" id="p-20">Perché la <span about="https://w3id.org/moro/enoam/data/110057/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> possa compiere il proprio complesso lavoro di formazione e di apostolato è necessario che essa abbia una organizzazione, sul piano diocesano come su quello nazionale; organizzazione che importa una ordinata distribuzione di compiti ai Dirigenti, un ordinato svolgimento delle attività. Particolari espressioni di questa organizzazione sono le attività per la formazione dei Dirigenti che si attuano sul piano diocesano, di zona e nazionale; i Convegni variamente distribuiti secondo opportunità; il Congresso Nazionale che è l’atto massimo della vita unitaria della <span about="https://w3id.org/moro/enoam/data/110057/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> e il più vasto mezzo di formazione e di affiatamento.</p><p class="paragraph" data-counter="21" id="p-21">Compito importantissimo dell’organizzazione è poi la cura della stampa, innanzi tutto del giornale settimanale ufficiale “Azione Fucina”, che vuol essere organo di formazione e di cultura adatto alla mentalità dello studente universitario e capace di soddisfare le esigenze spirituali dei giovani più pensosi anche fuori dell’organizzazione della <span about="https://w3id.org/moro/enoam/data/110057/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>. Accanto alla stampa saltuaria di organizzazione, diretta a fiancheggiare il lavoro dei Gruppi, abbiamo una complessa attività editoriale, diretta a promuovere pubblicazioni utili, non aventi carattere periodico, sul piano culturale e formativo; anche qui con piena aderenza alle esigenze e alla mentalità dell’ambiente universitario.</p><p class="paragraph" data-counter="22" id="p-22">Attività di appoggio all’<span about="https://w3id.org/moro/enoam/data/110057/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> Italiana</p><p class="paragraph" data-counter="23" id="p-23">In sede diocesana come in sede nazionale la <span about="https://w3id.org/moro/enoam/data/110057/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> ha dato e continua a dare in tutte le possibili forme il suo appoggio e la sua collaborazione alle attività poste in opera dall’<span about="https://w3id.org/moro/enoam/data/110057/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/azione-cattolica" typeof="deo:Reference">ACI</span> su di un piano generale e impegnanti perciò tutte le organizzazioni. Particolarmente sensibile il contributo dato alla giornata missionaria, a quella per l’<span about="https://w3id.org/moro/enoam/data/110057/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/universita" typeof="deo:Reference">Università</span> Cattolica, all’altra per il quotidiano cattolico.</p><p class="paragraph" data-counter="24" id="p-24">Questo, nelle grandi linee, il programma che la <span about="https://w3id.org/moro/enoam/data/110057/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> tende ad attuare quest’anno, come un contributo anche, benché possa sembrare modesto, alla risoluzione del travaglio spirituale di quest’ora. Questo lavoro la <span about="https://w3id.org/moro/enoam/data/110057/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> si studierà di portare a termine compiutamente mediante la dedizione generosa di tutti, Dirigenti ed iscritti, con l’aiuto del Signore. Al Quale chiediamo di benedire e rendere fecondo questo lavoro per noi, per i compagni, per la Patria.</p><p>Aldo Moro</p><p>Presidente del Consiglio Superiore</p><p>19 gennaio 1941-XIX</p><ol id="curatorNotes"><li about="https://w3id.org/moro/enoam/data/110057/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment">Le ore canoniche che tuttora scandiscono la preghiera nel corso della giornata sono l’ufficio delle letture, o mattutino, da recitarsi prima dell’alba, le lodi mattutine all’alba, l’ora prima alle sette del mattino, l’ora terza alle nove, l’ora sesta a mezzogiorno, l’ora nona alle tre del pomeriggio, i vespri all’ora del tramonto e compieta prima di coricarsi.  <a href="#curatornote-ref-1">↑</a></li><li about="https://w3id.org/moro/enoam/data/110057/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment">Il santo precetto indicava l’obbligo per il credente di ricevere la comunione eucaristica in occasione della Pasqua.  <a href="#curatornote-ref-2">↑</a></li><li about="https://w3id.org/moro/enoam/data/110057/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> In quell’anno il tema comune era “La Messa centro della vita cristiana”.  <a href="#curatornote-ref-3">↑</a></li></ol></body></html>