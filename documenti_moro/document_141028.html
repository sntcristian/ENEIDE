<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.028" name="dcterms.relation"/><meta content="10.48678/unibo/aldomoro1.4.1.028" name="dcterms.identifier"/><meta content="Moro, Aldo, [Discorso a Trapani in vista del congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.028." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aTrapaniin vista del congresso]</title>
<div id="mentionMeta"><meta about="https://w3id.org/moro/enoam/data/trapani" typeof="dcterms:Location"/><meta about="https://w3id.org/moro/enoam/data/trapani" content="Trapani" property="rdfs:label"/><meta about="https://w3id.org/moro/enoam/data/trapani" property="owl:sameAs" resource="http://www.wikidata.org/entity/Q13664"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Trapani in vista del congresso]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141028/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/trapani" typeof="deo:Reference">Trapani</span>, ha rilevato, ad un anno dalle elezioni ed avendo presenti le novità che esse hanno introdotto, i problemi che hanno aperto, il movimento che hanno suscitato nella politica italiana, il valore che assume la ritrovata fiducia e collaborazione tra i partiti della coalizione di centro-sinistra. Il vuoto che sembrava delinearsi all’inizio di questo travagliato periodo della nostra storia, il vuoto nascente dalla dissociazione e dal rifiuto di assumere, ciascuno per la propria parte, le necessarie responsabilità, è stato gradualmente ed in gran parte colmato. Non è mancata al Paese, malgrado tutto, la sua guida politica e non una qualsiasi, ma quella che risponde alle esigenze del momento e riflette un equilibrio avanzato e costruttivo. Il problema delicatissimo ed, in certo senso, sempre nuovo della rappresentanza politica è stato risolto con un atto di consapevolezza e di solidarietà, che è da prevedere solido e durevole, delle forze indicate dalla stessa realtà sociale e politica ad assolvere questo compito. Il senso di responsabilità, quindi la capacità di unirsi e di cooperare, malgrado le diversità, al servizio del Paese, è l’alternativa alla disgregazione impotente nell’ordine sociale e politico come ad ogni forma, innaturale e pericolosa, di potere personale.</p><p class="paragraph" data-counter="2" id="p-2">Pur in presenza di tanti problemi tuttora aperti, i quali si ricollegano al dato rivelatore del suffragio universale, come si è espresso nel maggio scorso<sup><a href="#curatornote-1" id="curatornote-ref-1">[1]</a></sup>, dobbiamo dunque compiacerci della restaurata stabilità politica, della riconfermata validità della formula di centro-sinistra e della sua concreta attuazione nell’opera di Governo. A questo fine ciascuno di noi ha dato responsabilmente il suo contributo o assumendo compiti di guida nella <span about="https://w3id.org/moro/enoam/data/141028/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> o assicurando, se collocato all’opposizione, la pur limitata partecipazione richiesta e ponendo il Governo al di fuori del dibattito e della polemica. Abbiamo dunque accettato di continuare e condurre fino in fondo il discorso politico che i nuovi dati della situazione hanno proposto ed imposto, celebrando un Congresso che dev’essere, per quanto sta in noi, importante e creativo. Ed insieme abbiamo tenuto il Governo al riparo da ogni critica e la politica di centro-sinistra al di fuori di ogni contestazione. La strategia dell’attenzione<sup><a href="#curatornote-2" id="curatornote-ref-2">[2]</a></sup> che noi abbiamo suggerito è espressione di curiosità non frivola, ma piena di serietà e di impegno morale e di intelligenza capace di cogliere il fondo delle cose, per corrispondervi in modo accorto e lungimirante, soprattutto in modo giusto. Essa non si traduce certo, come è stato detto da un osservatore evidentemente disattento, in una strategia dell’azione<sup><a href="#curatornote-3" id="curatornote-ref-3">[3]</a></sup>. Non diventa perciò da conoscenza penetrante delle cose un assurdo gioco di potere. La schietta riaffermazione della vitalità della politica di centro-sinistra, il riconoscimento del giusto equilibrio che essa esprime lo escludono nettamente. Interpretazioni come queste, o semplicistiche o maligne, non sono solo false, ma anche dannose, perché mettono in discussione proprio quell’assetto che si vuole salvaguardare e che la strategia dell’attenzione non minaccia, ma consolida, riempiendolo di novità e di verità.</p><p class="paragraph" data-counter="3" id="p-3">È dunque il discorso politico che continua entro i partiti e tra i partiti della coalizione ed avendo di fronte il Paese nelle sue multiformi manifestazioni. È certo che l’<span about="https://w3id.org/moro/enoam/data/141028/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, già tanto cambiata in questi anni, vuole cambiare ancora e si pone in modo impaziente traguardi sempre più alti di vita civile e di sviluppo sociale.</p><p class="paragraph" data-counter="4" id="p-4">Questo moto non può essere arrestato. Siamo qui per favorirlo e guidarlo. Malgrado alcune punte preoccupanti d’inquietudine, d’insofferenza e di disordine, si può dire che, nel fondo, il Paese vuole cambiare in modo legale e pacifico, anche se non esente da nervosismo e non privo d’impennate. Non si vuole la rivoluzione, ma un’autentica significativa profonda evoluzione. Questa la si vuole davvero e non vi si rinuncia. L’ordine è richiesto ed accettato, a patto che non contraddica questa esigenza; a patto che sia ricco di consapevolezza e capace di movimento. E quindi il mutamento, serio ed organico, ma incisivo, è l’altra faccia dell’ordine politico e sociale che abbiamo voluto garantire con la politica di centro-sinistra. Essa va vista perciò in questa dimensione e con queste prospettive. Tale è il senso del grande dibattito in corso nel Paese. Tale è il traguardo di un Congresso che deve confermare la <span about="https://w3id.org/moro/enoam/data/141028/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> come forza garante, ma in una visione delle cose d’<span about="https://w3id.org/moro/enoam/data/141028/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> tutta aperta verso l’avvenire.</p><ol id="curatorNotes"><li about="https://w3id.org/moro/enoam/data/141028/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta delle elezioni politiche del 19-20 maggio 1968. <a href="#curatornote-ref-1">↑</a></li><li about="https://w3id.org/moro/enoam/data/141028/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La “strategia dell’attenzione” della Dc verso le evoluzioni in corso nel Pci fu proposta da Moro in un suo discorso alla Direzione Centrale del partito il 21 febbraio 1969. <a href="#curatornote-ref-2">↑</a></li><li about="https://w3id.org/moro/enoam/data/141028/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento è al tentativo condotto dalla corrente di “Base”, in quelle settimane impegnata in iniziative comuni con i comunisti, di partire dalla “strategia dell’attenzione” di Moro per proporre «un nuovo “patto costituzionale” tra le forze politiche – DC, altri partiti e PCI – per un rinnovamento dello Stato democratico». <a href="#curatornote-ref-3">↑</a></li></ol></body></html>