<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.277" name="dcterms.relation"/><meta content="10.48678/unibo/aldomoro1.4.1.277" name="dcterms.identifier"/><meta content="Moro, Aldo, [Il rischio di uno scivolamento a destra: intervento al Consiglio nazionale della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.277." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Il rischio di uno scivolamento a destra: intervento al Consiglio nazionale della Dc]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano-di-unita-proletaria" typeof="foaf:Organization"/><meta about="https://w3id.org/moro/enoam/data/partito-socialista-italiano-di-unita-proletaria" content="Partito Socialista Italiano di Unità Proletaria" property="rdfs:label"/><meta about="https://w3id.org/moro/enoam/data/partito-socialista-italiano-di-unita-proletaria" property="owl:sameAs" resource="http://www.wikidata.org/entity/Q2755002"/><meta about="https://w3id.org/moro/enoam/data/arnaldo-forlani" typeof="foaf:Person"/><meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/><meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito Repubblicano Italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito Liberale Italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il rischio di uno scivolamento a destra: intervento al Consiglio nazionale della Dc]</h1><p class="paragraph" data-counter="1" id="p-1">L’ampiezza del dibattito che si è svolto sin qui circa il significato delle elezioni, le esigenze del Paese, la formazione del Governo mi consente di limitarmi ad alcune rapide considerazioni. La posizione dei miei amici e mia è nota e non è cambiata. Noi siamo dunque contrari alla formula adottata, alla risposta, in certo senso preoccupata e chiusa, che è stata data alle indicazioni del corpo elettorale. Non vi è dubbio che la situazione politica, quale è emersa nel corso degli ultimi mesi, esprimesse inquietudine. Il malessere nell’economia e nella vita sociale, il distacco tra le aspirazioni popolari e gli strumenti politici destinati ad appagarle, alcune forme di disordine, non prive di significati profondi, ma tali da mettere in crisi strutture sociali e politiche, senza aprire prospettive positive, la mancanza, tra polemiche e fratture, di una strategia comune nella guida del Paese hanno determinato incertezza, paura, dubbi, oltre che sui modi di attuazione, sulla stessa validità degli indirizzi politici, una ripresa, irrazionale, ma temibile della destra. Avevo già avvertito del resto, nel Consiglio Nazionale del settembre scorso<sup><sup><a href="#curatornote-1" id="curatornote-ref-1">[1]</a></sup></sup>, come esperienze vitali potessero degenerare e vanificarsi ed i problemi politici rischiassero ad un punto di non poter essere più risolti in termini di libertà. Siffatti stati d’animo sono emersi nel confronto elettorale in un’atmosfera di tensione. E tuttavia vi è stato un successo della <span about="https://w3id.org/moro/enoam/data/141277/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e, nel complesso, i partiti che costituiscono, come si suol dire, l’area democratica, hanno tenuto. Se un grave pericolo è stato scongiurato, bisogna, si dice, cambiare. Ma che cosa? E come? Certamente un ripensamento si impone a tutti i partiti, i quali hanno visto andare le cose in una direzione sbagliata ed hanno temuto il peggio. Un riesame critico dunque, ma senza cedere alla tentazione dell’arroccamento, di quel modo di essere prudentissimo che arresti il moto in avanti, sia pure responsabile e misurato.</p><p class="paragraph" data-counter="2" id="p-2">Fermarsi od andare indietro, invece che camminare con il passo giusto, è esso stesso un’imprudenza, una risposta inadeguata alla difficoltà della situazione. Poteva essere comprensibile che non si procedesse subito, anche ad evitare il rischio di un insuccesso carico di conseguenze, alla ripresa della collaborazione di centrosinistra, che si desse tempo ai necessari approfondimenti e ripensamenti. Da qui la nostra proposta di lanciare un ponte, tra l’una e l’altra legislatura, costituito da un tripartito o da un monocolore. Esperienza, questa, non nuova nella storia della Repubblica. Una tale soluzione della crisi di Governo sarebbe stata il punto di incontro tra la salvaguardia degli indirizzi politici di fondo e l’inquietudine del Paese; un tempo di sperimentazione e di ricerca di possibili convergenze da realizzare al momento opportuno su basi di autonomia, di chiarezza, di vera ed operosa intesa. Si è preferita, invece, una soluzione che, se non è di rigida chiusura, crea obiettivamente rilevanti difficoltà e pone ostacoli nel perseguimento di appropriati assetti democratici, capaci di coinvolgere nella responsabilità dello Stato ceti, da qualche tempo fortunatamente sottratti ad una lunga tradizione di opposizione, e capaci di offrire alla società italiana l’occasione di un più largo e responsabile impegno nel proprio ordinamento politico. È stato detto che ci si è trovati in uno stato di necessità, ma noi non ne siamo persuasi. Non abbiamo certo alcun dubbio sulla rettitudine delle intenzioni, sullo sforzo di quanti, investiti di compiti delicati, hanno imboccato questa strada a preferenza di altre. Ma, al di là delle intenzioni, la realtà è quella che è. Non dubitiamo dunque delle persone, ma temiamo le cose, la forza delle cose, il corso degli avvenimenti, i quali possono sfuggire, se non vi sia una correzione, se non vi sia una iniziativa, al controllo degli uomini. In questo senso abbiamo detto che, a nostro avviso, la soluzione adottata è un atto di imprudenza ed il principio di una svolta involutiva. Da qui l’impossibilità per noi di condividere la decisione, di accettare il fatto compiuto, di prendere atto del cammino tortuoso, dallo sbocco difficile e dubbio, che è stato iniziato.</p><p class="paragraph" data-counter="3" id="p-3">Certo un Governo esiste al quale, non vogliamo mai dimenticarlo, ha dato vita la <span about="https://w3id.org/moro/enoam/data/141277/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Esso colma un vuoto costituzionale e corrisponde ad esigenze indilazionabili del Paese<sup><sup><a href="#curatornote-2" id="curatornote-ref-2">[2]</a></sup></sup>. Da qui la nostra lealtà che è sottolineata, non esclusa, dalla nostra mancata partecipazione.</p><p class="paragraph" data-counter="4" id="p-4">Siamo impegnati tutti a che i compiti di Governo siano assolti nel modo migliore ed in guisa tale da non precludere, nella maggiore misura possibile, ogni utile evoluzione futura.</p><p class="paragraph" data-counter="5" id="p-5">Sono naturali perciò il rispetto e l’augurio per il Presidente del Consiglio on. <span about="https://w3id.org/moro/enoam/data/141277/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><sup><a href="#curatornote-3" id="curatornote-ref-3">[3]</a></sup></sup> ed i suoi collaboratori. Questo rispetto non è intaccato da quanto faremo nella libera dialettica, che non può essere e non sarà impedita nel nostro <span about="https://w3id.org/moro/enoam/data/141277/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, malgrado le insofferenze e le intimazioni dei conservatori, nell’intento di salvaguardare l’immagine di una <span about="https://w3id.org/moro/enoam/data/141277/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, democratica, popolare, antifascista, capace, al di là di stati di necessità, reali o supposti che siano, di prendere le sue iniziative e di fare, al momento giusto, scelte veramente utili per lo sviluppo democratico del Paese.</p><p class="paragraph" data-counter="6" id="p-6">La nostra opposizione si esprime, al di là del rifiuto di ratificare il passato, in una precisa proposta, in una linea politica riconfermata ed arricchita nel suo significato e nel suo contenuto. Con ciò noi diamo, nella nostra ben definita posizione, nella nostra responsabilità, un contributo per incoraggiare, dentro e fuori della <span about="https://w3id.org/moro/enoam/data/141277/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quanti hanno perplessità, preoccupazioni, disegni costruttivi. Sappiamo di essere troppo pochi per cambiare la situazione e non abbiamo perciò né presunzioni né illusioni. Sappiamo che solo in uno sforzo concorde, in un esame di coscienza che investa non solo il <span about="https://w3id.org/moro/enoam/data/141277/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, come è pur giusto, ma tutti i partiti impegnati, può maturare la vera soluzione del problema politico italiano.</p><p class="paragraph" data-counter="7" id="p-7">La nostra critica ed il nostro richiamo sono offerti, con sincerità e rispetto, per quel dibattito appassionato, per quella assunzione di responsabilità, dai quali possa scaturire il fatto nuovo che attendiamo, che speriamo possa verificarsi. Ogni segno che, nell’atteggiamento degli organi responsabili del <span about="https://w3id.org/moro/enoam/data/141277/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e nelle parole dei colleghi, significhi, pur in una situazione così complessa, sensibilità per esigenze da soddisfare, ricerche da compiere, legami da riannodare, dialoghi seri, ma anche costruttivi ed aperti da condurre, ogni sforzo per uscire, uscire bene, da una stretta come questa, troveranno il nostro riconoscimento, essendo per noi impensabile ogni opposizione pregiudiziale. E quel che è detto per l’interno della <span about="https://w3id.org/moro/enoam/data/141277/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, è detto pure, con rispetto tutto particolare, per l’esterno. La nostra preoccupazione ed attesa, che possono trovare naturale risonanza per la natura propria e l’esperienza storica di questi partiti, sono manifestate, valgano esse quanto possano valere, alla socialdemocrazia ed al <span about="https://w3id.org/moro/enoam/data/141277/v1/mention-72" class="mention organization" id="mention-72" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">partito repubblicano</span>. La nostra vuole essere una voce caratterizzata, la quale si inserisce nel dialogo che la <span about="https://w3id.org/moro/enoam/data/141277/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> conduce naturalmente con questi partiti che hanno una funzione insostituibile in ogni positivo sviluppo della politica italiana.</p><p class="paragraph" data-counter="8" id="p-8">Al di là delle polemiche che qualche volta ci hanno diviso, ricordiamo le comuni intuizioni ed esperienze e la passione che ci ha unito, nella ricerca degli equilibri politici costruiti a partire dal 1962 in presenza di nuove condizioni politiche e sociali.</p><p class="paragraph" data-counter="9" id="p-9">Desideriamo che a realizzare il giusto assetto dell’<span about="https://w3id.org/moro/enoam/data/141277/v1/mention-55" class="mention place" id="mention-55" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in questa legislatura decisiva sia una iniziativa comune nella quale nessuno sia trascinato, ma tutti, come all’inizio degli anni ‘60, si muovano insieme. La decisione, opportunamente maturata ed in condizioni che la giustifichino, non deve essere frutto di una sia pur comprensibile insofferenza o di un incidente che scaturisca dall’angustia della ristrettissima maggioranza, ma costituire una scelta chiara, consapevole, positiva, della quale insieme appunto, in presenza di una risposta costruttiva del <span about="https://w3id.org/moro/enoam/data/141277/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, dobbiamo assumerci la responsabilità. Questa iniziativa è necessaria.</p><p class="paragraph" data-counter="10" id="p-10">Pericoli si profilano nell’immediato e più nella prospettiva a venire. Non è detto che quel che si teme debba accadere realmente. Si può contare sulla vigilanza e sulla buona volontà dei democratici. Ma il rischio di una sorta di bipartitismo, rovinoso in <span about="https://w3id.org/moro/enoam/data/141277/v1/mention-56" class="mention place" id="mention-56" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, esiste realmente. Siamo infatti di fronte ad un brusco arresto sulla via dello sviluppo democratico e dell’ampliamento e rafforzamento della base popolare dello Stato. Fatto sta che sono dentro i liberali e, bisogna pur dirlo, conseguentemente, fatalmente sono fuori i socialisti. I liberali hanno una tradizione di opposizione allo schieramento ed alla politica di centrosinistra, dura e ferma fino alle ultime elezioni. Questo è un fatto. Si è detto che sarà significativa la reazione alle cose da fare; che vi sarà un consuntivo da tenere in conto. Ma la prudenza avrebbe consigliato che questa esperienza fosse compiuta dall’esterno e non dall’interno. C’è una incompatibilità di schieramento che, ad essere oggettivi, sembra difficile superare nella morsa della dichiarata emergenza e senza una naturale e significativa evoluzione. Mentre la ristrettezza numerica della maggioranza centrista la rende, specie alla periferia, quasi soltanto teorica, l’allargamento preconizzato fino ai socialisti appare, secondo ogni ragionevole previsione, precluso nella presente situazione. E ciò va detto, sottolineando il rispetto e la considerazione dovuti ad un <span about="https://w3id.org/moro/enoam/data/141277/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">partito</span>, come quello liberale, dalla indiscussa milizia democratica. Presenza liberale significa assenza socialista. In questo senso abbiamo parlato di svolta involutiva. C’è chiusura, nei fatti, verso una parte significativa del Paese. Il contatto rimane, ma è oggi, e potrebbe essere ancora domani, quello insufficiente proprio delle opposizioni. La rinuncia dunque ad una più vasta ed impegnativa presenza di forze sociali, proprio là dove si fissano gli indirizzi e si assumono le responsabilità per la guida della comunità nazionale, la cresciuta consistenza e qualità delle opposizioni a fronte di una maggioranza estremamente ridotta (ed esposta perciò alle spregiudicate e non desiderate incursioni dell’estrema destra), potrebbero determinare situazioni nuove nella prospettiva politica.</p><p class="paragraph" data-counter="11" id="p-11">Potrebbe risultarne in qualche modo compromesso quel libero gioco di forze, quel vivo pluralismo che è stata nostra cura costante assicurare in <span about="https://w3id.org/moro/enoam/data/141277/v1/mention-57" class="mention place" id="mention-57" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Da qui il rischio dell’irrigidimento o, come si usa dire, della radicalizzazione nella vita politica, con la tendenza ad un sostanziale appiattimento e confusione tra i partiti nell’ambito di una scelta rigorosa a sinistra o a destra. Il ristretto margine di maggioranza, con l’indebolimento di posizioni intermedie ed equilibratrici, rimette nel gioco la destra e semplifica lo schieramento della sinistra. Quel che è accaduto per il <span about="https://w3id.org/moro/enoam/data/141277/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/partito-socialista-italiano-di-unita-proletaria" typeof="deo:Reference">Partito Socialista di Unità Proletaria</span>, comunque lo si giudichi, è ammonitore e sta ad indicare una linea di evoluzione, che potrebbe toccare anche il <span about="https://w3id.org/moro/enoam/data/141277/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, una volta abbandonato a se stesso<sup><sup><a href="#curatornote-4" id="curatornote-ref-4">[4]</a></sup></sup>. Uno schieramento di Governo nel quale l’estrema destra, vittoriosa nella sua richiesta di escludere i socialisti dal Governo, conterebbe certamente più che per il passato, non potrebbe che favorire l’egemonia del <span about="https://w3id.org/moro/enoam/data/141277/v1/mention-61" class="mention organization" id="mention-61" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> nell’opposizione di sinistra. Di rimbalzo risulterebbe rafforzata una difesa da destra. E così via in una serie di irrigidimenti con un duplice effetto. Sarebbe modificata la mobile ed aperta struttura democratica, come l’abbiamo sin qui concepita. La risposta al comunismo sarebbe sempre più in termini di destra e quella alla destra in termini di comunismo. Sarebbe compromessa la nostra strategia tradizionale della risposta a destra e sinistra in senso democratico e costruttivo. Sarebbe paradossale che una crisi nata dal timore dell’egemonia comunista e di sinistra, finisse per rafforzarla e comportasse una rinuncia alla qualificazione democratica ed aperta delle strutture politiche, così come le abbiamo costruite in questi 25 anni, portando mano a mano più avanti la linea di confine del Governo, come si è fatto proprio con la esperienza di centrosinistra. Sarebbe una conclusione paradossale, ma non sorprendente. Non è infatti a questo sbocco che portano alcuni nostri critici severissimi ed irriducibili? O quanto meno non è questo rischio che essi ciecamente si assumono, quando o colpiscono direttamente questa politica o ne fanno venir meno le condizioni e ne corrompono l’atmosfera nella quale soltanto essa può svilupparsi? Noi crediamo che a questo pericolo di deformazione ed appiattimento dovrebbe essere sensibile la <span about="https://w3id.org/moro/enoam/data/141277/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, per la quale le forze intermedie contano, come conta la sua natura di <span about="https://w3id.org/moro/enoam/data/141277/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> democratico ed aperto.</p><p class="paragraph" data-counter="12" id="p-12">Dovrebbero tenerne conto le forze intermedie, minacciate esse pure nella loro esistenza ed autenticità e, tra esse, anche il <span about="https://w3id.org/moro/enoam/data/141277/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito Liberale</span>, per il quale è da vedere se conti di più l’immediato o la prospettiva di valorizzazione in un gioco democratico consolidato e ricco di nuove possibilità.</p><p class="paragraph" data-counter="13" id="p-13">Queste sono le ragioni della nostra preoccupazione. Indichiamo un pericoloso vuoto nello schieramento di governo e richiamiamo le condizioni che a tutti noi tocca realizzare, per dare solidità ed efficacia rappresentativa alle strutture di guida della nostra vita sociale e politica. Ho detto altrove, e qui ripeto, che nella situazione italiana non è consentita indifferenza per la sorte del <span about="https://w3id.org/moro/enoam/data/141277/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>. È vero che in larga misura il problema di questo <span about="https://w3id.org/moro/enoam/data/141277/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span>, della sua presenza, del suo modo di essere, della sua capacità di legarsi ad altre forze democratiche per governare il paese, della sua fedeltà alla sua natura di <span about="https://w3id.org/moro/enoam/data/141277/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito</span> di sinistra ed insieme della sua piena autonomia; tutto questo tocca veramente l’essenziale, tutto questo riguarda il problema politico italiano. Avendo presenti i pericolosi sbandamenti dell’opinione pubblica, che la prova elettorale ha a fatica contenuto, guardando alla grossa crisi politica nella quale siamo e dalla quale vorremmo uscire, il <span about="https://w3id.org/moro/enoam/data/141277/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> è chiamato a ripensare il modo secondo il quale si può essere al Governo, risolvendo i grandi problemi della occupazione, della dignità del lavoro, della preparazione dell’uomo, della qualità della vita, della dialettica democratica, della società viva ed aperta, dell’insieme intangibile dei diritti civili e politici, dei doveri di solidarietà in una società ordinata, della vocazione europea dell’<span about="https://w3id.org/moro/enoam/data/141277/v1/mention-58" class="mention place" id="mention-58" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Occorre riconsiderare il contenuto ed il modo dell’azione di governo, sentire la responsabilità che esso comporta, la fermezza dei “sì” e dei “no” che debbono essere detti al momento giusto, la necessità di ascoltare, comprendere, parlare, dibattere e poi scegliere secondo la logica rigorosa che è propria del Governo, ben diversa dalla logica propria dell’opposizione. E quando dico ascoltare, parlare, dibattere, comprendere non mi riferisco solo al Paese, nel quale sono e debbono affiorare le esigenze ed attese alle quali forze politiche e Governo debbono dare risposta, ma anche alla dialettica maggioranza-opposizione. Ogni partito democratico si confronta con l’opposizione. Non chiediamo al <span about="https://w3id.org/moro/enoam/data/141277/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> di rinunciare al discorso politico, come non vogliamo rinunciarvi noi. Non di questo si tratta, bensì di riconoscersi con la propria autonomia, la propria giusta collocazione e la propria responsabilità. È in discussione una presenza ben differenziata dal <span about="https://w3id.org/moro/enoam/data/141277/v1/mention-62" class="mention organization" id="mention-62" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> e l’accettazione tutta intera della logica del Governo. Dove chiarezza e fermezza siano insufficienti, si fa il gioco della destra. Una piena presa di coscienza consente di sconfiggere la destra, di far fallire il suo disegno di radicalizzazione della vita politica e di svolta in senso autoritario. Ai socialisti chiediamo di contribuire essi stessi a rendere vano questo disegno, a mantenere mobile ed aperta la politica italiana.</p><p class="paragraph" data-counter="14" id="p-14">Ma non credo che dobbiamo solo rivolgerci al <span about="https://w3id.org/moro/enoam/data/141277/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>. Non immaginiamoci come creditori in attesa, esenti da ogni responsabilità. Anche a noi tocca ripensare contenuto e modo di governare. Non sempre una solida struttura è stata un termine di confronto indicativo ed ammonitore per i partiti che hanno collaborato con noi. Non sempre, e neppure ora, il nostro modo di essere come <span about="https://w3id.org/moro/enoam/data/141277/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> è stato ed è quale si conviene al maggior <span about="https://w3id.org/moro/enoam/data/141277/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> italiano, all’interlocutore necessario di tutte le forze politiche di maggioranza e di opposizione. Io non ho nessuna magica formula per il Governo e per il <span about="https://w3id.org/moro/enoam/data/141277/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>. Dico solo che tutti dobbiamo contribuire, ed io farò senza alcuna presunzione la mia parte, per rendere il Governo, ogni Governo che in qualche modo esprima la <span about="https://w3id.org/moro/enoam/data/141277/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ricco, operoso e serio; per rendere il <span about="https://w3id.org/moro/enoam/data/141277/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> capace di iniziativa, libero dalla necessità, pronto ad avviare il dialogo e guidarlo, interprete attento, penetrante e fedele della comunità nazionale, punto di riferimento dell’intera vita politica nelle coalizioni di maggioranza e nei rapporti con le opposizioni.</p><p class="paragraph" data-counter="15" id="p-15">Sì, è giusto prendere quota ed andare al di là di quello che è contingente. È giusto recuperare la dimensione propria della <span about="https://w3id.org/moro/enoam/data/141277/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, eguale e diversa nel corso di più di un quarto di secolo, nel quale, pur nelle condizioni particolari dell’<span about="https://w3id.org/moro/enoam/data/141277/v1/mention-59" class="mention place" id="mention-59" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e nella ineluttabilità dei nostri compiti di governo, la vita democratica è stata salvaguardata, il gioco politico garantito, ogni possibile evoluzione consentita e favorita. Questo passato, pur con le sue ombre, è insieme incoraggiante ed ammonitore. Momenti difficili non sono mancati, ma ne siamo venuti fuori. La società si è andata modificando radicalmente sotto i nostri occhi, diventando sempre più esigente. Ma essa ha potuto sempre in larga misura riconoscersi in noi e trovare in noi la giusta sintesi di posizioni ed esigenze diverse in un autentico pluralismo sociale e politico. I rapporti con i partiti sono stati corretti e costruttivi e quelli con l’opposizione, in tutte le sue forme, insieme fermi e civili. Il <span about="https://w3id.org/moro/enoam/data/141277/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, con il suo inaccettabile ed ambiguo modello di vita umana e sociale, non ha potuto dominare, ma è entrato egualmente nella dialettica democratica, nella quale esso conta come ogni forza politica. Ebbene tutte queste cose, dalla presa di possesso della ricchissima società di oggi alla vita democratica garantita in tutti i suoi aspetti, non solo non possono essere perdute per un errore di calcolo, ma vanno salvaguardate e rinvigorite in questa nuova fase storica, nella quale quell’appiattimento apparente, che rende possibile l’esclusione del <span about="https://w3id.org/moro/enoam/data/141277/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, nasconde sempre la viva sostanza di una svolta irreversibile in senso umano e sociale. A questa ripresa bisogna essere attenti: bisogna prepararla e prepararsi ad essa. Guai a perdere gli strumenti per guidare questo movimento storico che può sostare un momento, ma non definitivamente fermarsi. Occorre una coalizione comprensiva, una formula vitale di Governo che affondi le sue radici, nel profondo, nella società italiana.</p><p class="paragraph" data-counter="16" id="p-16">Occorre un <span about="https://w3id.org/moro/enoam/data/141277/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> impegnato a dissipare la paura e ad incanalare lo slancio impetuoso della nuova società; un <span about="https://w3id.org/moro/enoam/data/141277/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, nella sua responsabilità, consapevolezza e misura, coraggioso e creativo, che possa dare sicurezza e speranza; che garantisca la continuità, ma non tema l’innovazione; che abbia l’orgoglio di se stesso nella sua posizione dominante ed insieme rispetto e bisogno degli altri; che abbia in sé tutte le necessarie sensibilità ed aperture, rivolgendosi perciò in modo lucido e persuasivo ai giovani, alle donne, ai lavoratori, e insieme ricerchi e scopra e valorizzi analoghe sensibilità in altri partiti. Nessuna intesa sarebbe possibile, se questa capacità di contatto sociale fosse solo degli altri; ma la <span about="https://w3id.org/moro/enoam/data/141277/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non sarebbe degna di se stessa, se non valorizzasse, appena sia possibile, alla guida del Paese tutte le energie vitali che emergono nella tradizione ed esperienza di altri partiti. Ecco perché ci siamo mossi e ci muoviamo verso il <span about="https://w3id.org/moro/enoam/data/141277/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>.</p><p class="paragraph" data-counter="17" id="p-17">Vi troviamo una risonanza della nostra stessa natura di <span about="https://w3id.org/moro/enoam/data/141277/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> popolare, che sarebbe grave errore disperdere. Ecco perché il discorso sui contenuti si salda con quello relativo agli schieramenti. Il primo è senz’altro di importanza fondamentale.</p><p class="paragraph" data-counter="18" id="p-18">Sarebbe il nostro un Congresso vuoto di significato, se non ci desse la autentica dimensione dei grandi problemi del Paese e dei modi per farvi fronte. Ma non credo che ciò basti. In realtà l’elettorato non sceglie solo appropriate soluzioni tecniche ma uomini, partiti, ideali. Non è indifferente insieme con chi si dà risposta alle richieste popolari. C’è un problema di rappresentanza che è altrettanto importante che quello delle cose da fare. Una qualche omogeneità nel modo di rispondere non basta, se il Paese non si senta rappresentato in una guida equilibrata ed appropriata. Scegliere il modo giusto di rappresentanza è un grande problema politico. Non solo diciamo che gli importanti problemi, quelli che sono dinanzi al Paese, possono e debbono essere risolti con il <span about="https://w3id.org/moro/enoam/data/141277/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, in una coalizione nella quale esso dia il suo contributo di idee e di esperienze. Diciamo che sarebbe un grave errore comprimere la rappresentanza nel Governo, e non già solo nel sistema democratico, delle forze sociali che esprimono una profonda volontà di rinnovamento, al di fuori di ogni spinta rivoluzionaria, mediante l’impegno dello Stato democratico, in un’adesione senza riserve ai valori di libertà. Il contenuto di novità dell’accesso dei socialisti all’esercizio responsabile del potere dopo un lunghissimo periodo di opposizione non può essere disperso. Esso va ripristinato. Diciamo no, dunque, a quel che è stato fatto, pur esprimendo con la più grande cordialità, rispetto ed augurio all’on.le <span about="https://w3id.org/moro/enoam/data/141277/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span>, nella fiducia che egli possa corrispondere ai bisogni urgenti del Paese. Diciamo pure no, anche attraverso le dimissioni dei nostri amici dalle responsabilità di guida del <span about="https://w3id.org/moro/enoam/data/141277/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, ad una piattaforma politica che, per questo grave elemento di turbamento, risulta deformata rispetto a quella alla quale abbiamo aderito, lealmente appoggiandola per più di tre anni.</p><p class="paragraph" data-counter="19" id="p-19">L’appuntamento è al congresso, nel quale daremo, in modo autonomo e responsabile, il nostro contributo per la scelta, per la conferma meglio della linea politica di una <span about="https://w3id.org/moro/enoam/data/141277/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> popolare, democratica ed antifascista, così come l’abbiamo interpretata in un incontro politico che ha qualificato dieci anni della storia dell’<span about="https://w3id.org/moro/enoam/data/141277/v1/mention-60" class="mention place" id="mention-60" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> moderna. Abbiamo ascoltato con interesse la pregevole relazione dell’on. <span about="https://w3id.org/moro/enoam/data/141277/v1/mention-69" class="mention person" id="mention-69" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span><sup><sup><a href="#curatornote-5" id="curatornote-ref-5">[5]</a></sup></sup>. Il <span about="https://w3id.org/moro/enoam/data/141277/v1/mention-71" class="mention person" id="mention-71" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Segretario politico</span> sa di potere contare sulla nostra devozione al <span about="https://w3id.org/moro/enoam/data/141277/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e sul nostro senso di responsabilità. Il nostro dovere verso la verità, quella che in coscienza riteniamo essere la verità, nulla toglie al rispetto ed all’amicizia verso di lui come verso gli altri colleghi. È in questo spirito che, protagonisti di tormentate e difficili vicende, viviamo e crediamo nella <span about="https://w3id.org/moro/enoam/data/141277/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><ol id="curatorNotes"><li about="https://w3id.org/moro/enoam/data/141277/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio nazionale della Dc del 26 settembre 1971. <a href="#curatornote-ref-1">↑</a></li><li about="https://w3id.org/moro/enoam/data/141277/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> In una precedente stesura poi modificata, questa frase proseguiva così: &lt;anche se, a nostro avviso, ad esse si sarebbe potuto dare soddisfazione in altro modo e più costruttivo&gt;. <a href="#curatornote-ref-2">↑</a></li><li about="https://w3id.org/moro/enoam/data/141277/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giulio Andreotti (1919-2013), esponente politico della Democrazia cristiana, dal 26 giugno guidava il suo secondo governo. <a href="#curatornote-ref-3">↑</a></li><li about="https://w3id.org/moro/enoam/data/141277/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il 13 luglio 1972, il Psiup, che alle elezioni politiche non aveva eletto nessun deputato, decise lo scioglimento e la confluenza nel Pci. <a href="#curatornote-ref-4">↑</a></li><li about="https://w3id.org/moro/enoam/data/141277/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Arnaldo Forlani (1925-), esponente politico della Democrazia cristiana, dal 9 novembre 1969 ne era segretario politico. <a href="#curatornote-ref-5">↑</a></li></ol></body></html>