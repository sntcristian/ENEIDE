<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.096" name="dcterms.relation"/><meta content="10.48678/unibo/aldomoro1.3.1.096" name="dcterms.identifier"/><meta content="Moro, Aldo, [Discorso in provincia di Bari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.096." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso in provincia di Bari]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso in provincia di Bari]</h1><p class="paragraph" data-counter="1" id="p-1">In questo lungo periodo dalla ricostruzione ad oggi si sono compiuti notevoli passi verso una società più giusta. Ma occorre un ulteriore sforzo ad equilibrare in modo ancora più deciso la vita economica e sociale del Paese.</p><p class="paragraph" data-counter="2" id="p-2">Quel che abbiamo fatto nella solidarietà tra i partiti democratici e con il preminente impegno della <span about="https://w3id.org/moro/enoam/data/131096/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha messo in luce nuove esigenze e nuovi problemi che attendono di essere decisamente affrontati.</p><p class="paragraph" data-counter="3" id="p-3">L’azione di riequilibrio e di giustizia presuppone un forte intervento dello Stato sia nella forma di orientamento e di indirizzo sia nella forma di intervento diretto per rendere possibile e favorire quel processo di eguaglianza che, affidato soltanto all’iniziativa dei singoli, non potrebbe compiersi con sufficiente ampiezza e rapidità.</p><p class="paragraph" data-counter="4" id="p-4">Intendiamo dare una maggiore organicità all’iniziativa dello Stato in un ordine che non tenga solo conto di sollecitazioni individuali ma risponda agli interessi generali della comunità nazionale.</p><p class="paragraph" data-counter="5" id="p-5">Ma il Governo presieduto dall’on. <span about="https://w3id.org/moro/enoam/data/131096/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-1" id="curatornote-ref-1">[1]</a></sup> non rompe propriamente con il passato, anzi su di esso costruisce una più compiuta prospettiva di progresso nella libertà. Vi è una accentuazione delle impostazioni di sempre in relazione alla necessità di far presto, proprio in conseguenza degli sviluppi sin qui raggiunti. Troppe volte infatti il nostro passo è stato rallentato dalle difficoltà obiettive della situazione politica, troppe volte abbiamo sentito il rischio della ristrettezza dell’area occupata dai partiti impegnati non a sovvertire ma a far progredire le istituzioni del Paese.</p><p class="paragraph" data-counter="6" id="p-6">A queste remore abbiamo cercato di porre rimedio con la politica ora avviata, chiamando altre forze ad un impegno comune, in uno spirito costruttivo, anche quelle da cui sappiamo ci dividono motivi ideologici e rilevanti aspetti politici.</p><p class="paragraph" data-counter="7" id="p-7">Abbiamo già cominciato a lavorare in due settori particolarmente significativi e qualificanti: quello della previdenza sociale e quello della scuola. A quest’ultima del resto abbiamo sempre dedicato una particolare attenzione specialmente con la presentazione del piano della scuola che ebbi l’onore di portare all’esame del Parlamento<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="8" id="p-8">Da qualche parte ci si chiede, in questi giorni, di chi sia il merito della sollecita attuazione programmatica del Governo e del tipo stesso di interventi resi oggi possibili sul terreno economico e sociale. Dobbiamo ricordare che se queste cose si fanno, non è per effetto di spinte particolari che oggi ci sollecitino a differenza di ieri. Certo, siamo lieti di avere altri che ci aiutino a camminare, ma noi queste cose le perseguiamo con piena convinzione in forza dei nostri ideali e programmi e certo con maggior scioltezza per l’apprezzabile apporto che viene da altre forze politiche.</p><p class="paragraph" data-counter="9" id="p-9">Se altri ci appoggia nel nostro sforzo democratico è anche perché noi abbiamo saputo resistere in passato sulla nostra coerente linea di difesa democratica.</p><p class="paragraph" data-counter="10" id="p-10">Lo sforzo in atto non sarebbe possibile senza la <span about="https://w3id.org/moro/enoam/data/131096/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, senza che venissero salvaguardate tutte le cose che interessano la comunità nazionale sul piano sociale ed economico ma anche su quello politico generale. C’è un dovere di garanzia democratica sia verso destra che verso sinistra. Non riteniamo sia possibile lasciare indifese le frontiere democratiche a sinistra e a destra della democrazia italiana.</p><p class="paragraph" data-counter="11" id="p-11">Il Governo presieduto dall’onorevole <span about="https://w3id.org/moro/enoam/data/131096/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span> ha assunto tutti questi impegni ed in esso si esprime il senso di responsabilità e di continuità della <span about="https://w3id.org/moro/enoam/data/131096/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="12" id="p-12">Dobbiamo consolidare questa situazione che non ha alternative serie e stabili se non espedienti che alla lunga non servono. Bisogna che a mano a mano lo comprenda tutto l’elettorato sapendo vedere, al di là delle formule, la sostanza del metodo democratico. E ciò nonostante la confusione delle lingue alimentata da alcune posizioni non obiettive.</p><p class="paragraph" data-counter="13" id="p-13">Il compito della <span about="https://w3id.org/moro/enoam/data/131096/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è di muoversi nella realtà sociale e politica, non in un modo qualsiasi ma per far crescere la vita umana e sociale nel nostro Paese. È perché convoglia una parte così notevole del popolo italiano che la <span about="https://w3id.org/moro/enoam/data/131096/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> può assolvere un compito così vasto.</p><p class="paragraph" data-counter="14" id="p-14">La <span about="https://w3id.org/moro/enoam/data/131096/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> da sempre vuole fare tutti gli uomini padroni del loro destino nella cittadella democratica. Ieri lo abbiamo fatto con alcuni, oggi con nuovi apporti, escludendo solo quelli che fingono di credere nella democrazia ma la vogliono asservire.</p><p class="paragraph" data-counter="15" id="p-15">Vogliamo fare oggi con mezzi diversi quello che abbiamo già fatto ieri. Se non lo fa la <span about="https://w3id.org/moro/enoam/data/131096/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> in quanto partito di maggioranza relativa, forse nessuno può sostituirla in questo compito di particolare responsabilità.</p><p class="paragraph" data-counter="16" id="p-16">Quando si saranno placate queste polemiche occorrerà lavorare in modo più positivo e competitivo. Abbiamo bisogno di una forza adeguata per realizzare i nostri ideali.</p><p class="paragraph" data-counter="17" id="p-17">Chi indebolisce la <span about="https://w3id.org/moro/enoam/data/131096/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> in questo momento fa un calcolo miope e suicida. Ecco perché io vi ripeto che occorre conservare intatta la forza della <span about="https://w3id.org/moro/enoam/data/131096/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che non ha alternative. </p><p class="paragraph" data-counter="18" id="p-18">Dove volete collocare il vostro voto? In una zona inquieta di protesta indiscriminata della vita sociale? Sarebbe un cattivo affare. Anche le prossime elezioni amministrative<sup><a href="#curatornote-3" id="curatornote-ref-3">[3]</a></sup> costituiranno una prova, minore ma importante; un punto obbligato di passaggio per andare avanti.</p><p class="paragraph" data-counter="19" id="p-19">Se le nuove generazioni credono nella <span about="https://w3id.org/moro/enoam/data/131096/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, considerandola sicura interprete della realtà nazionale e guida insostituibile per l’ulteriore progresso della società italiana, vuol dire che il Partito è davvero in grado di assolvere la sua missione.</p><p class="paragraph" data-counter="20" id="p-20">Se possiamo contare su di voi non siamo un partito del passato ma un partito dell’avvenire. La vostra presenza e il vostro impegno è il segno più confortante della perenne giovinezza della <span about="https://w3id.org/moro/enoam/data/131096/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, della sua vitalità riconfermata dal recente Congresso di <span about="https://w3id.org/moro/enoam/data/131096/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-4" id="curatornote-ref-4">[4]</a></sup>.</p><ol id="curatorNotes"><li about="https://w3id.org/moro/enoam/data/131096/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-1">↑</a></li><li about="https://w3id.org/moro/enoam/data/131096/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con Aldo Moro ministro della Pubblica istruzione, il Governo Fanfani II (1 luglio 1958 - 14 febbraio 1959) aveva presentato il <em>Piano per lo sviluppo della scuola nel decennio dal 1959 al 1969 </em>(disegno di legge n. 129 del 22 settembre 1958). <a href="#curatornote-ref-2">↑</a></li><li about="https://w3id.org/moro/enoam/data/131096/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni amministrative si sarebbero svolte il 10-11 giugno 1962; furono interessate anche grandi città italiane, tra le quali Roma, Napoli e Bari. <a href="#curatornote-ref-3">↑</a></li><li about="https://w3id.org/moro/enoam/data/131096/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-4">↑</a></li></ol></body></html>