<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.057" name="dcterms.relation"/><meta content="10.48678/unibo/aldomoro1.3.2.057" name="dcterms.identifier"/><meta content="Moro, Aldo, [Discorso tenuto al IV Congresso dell’Ente nazionale casse rurali e artigiane], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.057." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al IV Congresso dell’Ente nazionale casse rurali e artigiane</title>
<div id="mentionMeta"><meta about="https://w3id.org/moro/enoam/data/banca-iccrea" typeof="foaf:Organization"/><meta about="https://w3id.org/moro/enoam/data/banca-iccrea" content="Istituto di Credito delle Casse Rurali e Artigiane" property="rdfs:label"/><meta about="https://w3id.org/moro/enoam/data/banca-iccrea" property="owl:sameAs" resource="http://www.wikidata.org/entity/Q25059014"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/enzo-badioli" typeof="foaf:Person"/><meta about="https://w3id.org/moro/enoam/data/enzo-badioli" content="Enzo Badioli" property="rdfs:label"/><meta about="https://w3id.org/moro/enoam/data/enzo-badioli" content="Badioli, Enzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al IV Congresso dell’Ente nazionale casse rurali e artigiane </h1><p class="paragraph" data-counter="1" id="p-1">Ho accolto volentieri l’invito del Vostro <span about="https://w3id.org/moro/enoam/data/132057/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/enzo-badioli" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup> di presenziare a questo Convegno Nazionale perché alla naturale simpatia che accosta alle più piccole, ma non per questo meno operose, aziende di credito, si aggiunge la possibilità di un desiderato incontro con il <span about="https://w3id.org/moro/enoam/data/132057/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/banca-iccrea" typeof="deo:Reference">Movimento delle Casse Rurali e Artigiane</span> d’<span about="https://w3id.org/moro/enoam/data/132057/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="2" id="p-2">Il Governo – attraverso i suoi organi competenti – e lo stesso <span about="https://w3id.org/moro/enoam/data/132057/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/enzo-badioli" typeof="deo:Reference">Presidente</span> del Consiglio dei Ministri, hanno in questi ultimi anni particolarmente seguito il processo di assestamento e di riorganizzazione dell’intero settore delle Casse Rurali e Artigiane, volto l’uno a risanare situazioni rese difficili da un non bene inteso concetto della funzione, l’altro a perfezionare, a completare, se non a dare a ciascuna piena sembianza, quelle aziende che, nella modestia delle proprie possibilità tecniche e umane, più anelavano a raggiungere la meta di un normale, ordinato funzionamento.</p><p class="paragraph" data-counter="3" id="p-3">Compito non facile, a cui tutti hanno corrisposto senza titubanze, silenziosamente, con perseveranza e coraggio, così che allorquando la categoria mostrò di aver raggiunto quel grado di consapevolezza, di essere compreso e convinto delle proprie responsabilità, sì che il senso del rischio e la conoscenza della importanza della funzione creditizia non sia privilegio di poche Casse, ma, pur in diversa misura, di tutte, non mancò il riconoscimento di questa laboriosa attività, di questa opera tenace, con l’accoglimento del Vostro più desiderato voto: l’autorizzazione a costituire l’<span about="https://w3id.org/moro/enoam/data/132057/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/banca-iccrea" typeof="deo:Reference">Istituto di Credito delle Casse Rurali e Artigiane</span><sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="4" id="p-4">Pensare alla funzione che ciascuna Cassa svolge, nel grande come nel più piccolo e foraneo comune d’<span about="https://w3id.org/moro/enoam/data/132057/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; valutare l’importanza di recare colà una serie di particolare e forse essenziale assistenza a tutti gli associati prima per estenderla poi tutti gli operatori economici; sviluppare, con cosciente applicazione, il principio della cooperazione nell’ambito più ristretto della circolazione amministrativa del comune, attraverso il quale principio si consente al meno abbiente – purché operoso e onesto – di godere l’assistenza creditizia; operare a sostegno di sane iniziative locali, pur senza valicare i confini della categoria aziendale, vuol dire portare, ovunque, l’assistenza bancaria, stimolare il risparmio, raccogliere quelle disponibilità che all’uno superfluo recano all’altro il conforto di umana e sociale solidarietà.</p><p class="paragraph" data-counter="5" id="p-5">Il Governo – mio tramite – vuol farVi giungere il suo saluto beneaugurante. È un saluto che vuol esprimere il compiacimento per l’opera svolta, è d’incitamento a perseverare e a perfezionare, di augurio per l’azione futura, convinto com’è che questi organismi, i più modesti del sistema bancario italiano, vanno incoraggiati, assistiti e altresì sviluppati secondo principi che conducano alla presenza delle Casse Rurali e Artigiane ovunque l’agricoltura e l’artigianato meritino di essere soccorsi, specialmente colà dove aziende di credito di maggiore dimensione non trovano ragioni tecniche ed economiche d’insediamento.</p><p class="paragraph" data-counter="6" id="p-6">Mi compiaccio, dunque, con tutti Voi, con il Vostro <span about="https://w3id.org/moro/enoam/data/132057/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/enzo-badioli" typeof="deo:Reference">Presidente</span>, per l’opera svolta – come ho detto silenziosamente e in profondità, e Vi assicuro che il Governo Vi seguirà e Vi incoraggerà nella Vostra diuturna e feconda fatica. </p><ol id="curatorNotes"><li about="https://w3id.org/moro/enoam/data/132057/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di Enzo Badioli (1921-1995), figura di spicco del mondo cooperativo del secondo dopoguerra e che ha contribuito negli anni Sessanta allo sviluppo del Credito Cooperativo Italiano e alla Banca di Credito Cooperativo di Roma. <a href="#curatornote-ref-1">↑</a></li><li about="https://w3id.org/moro/enoam/data/132057/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> L’Istituto di Credito delle Casse Rurali e Artigiane (ICCREA) viene fondato nel 1963. <a href="#curatornote-ref-2">↑</a></li></ol></body></html>