<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.037" name="dcterms.relation"/><meta content="10.48678/unibo/aldomoro1.3.1.037" name="dcterms.identifier"/><meta content="Moro, Aldo, [Convegno dei dirigenti del centro-nord], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.037." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno dei dirigenti del centro-nord]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/silvio-milazzo" typeof="foaf:Person"/><meta about="https://w3id.org/moro/enoam/data/silvio-milazzo" content="Silvio Milazzo" property="rdfs:label"/><meta about="https://w3id.org/moro/enoam/data/silvio-milazzo" content="Milazzo, Silvio" property="skos:prefLabel"/><meta about="https://w3id.org/moro/enoam/data/silvio-milazzo" property="owl:sameAs" resource="http://www.wikidata.org/entity/Q3960910"/><meta about="https://w3id.org/moro/enoam/data/silvio-milazzo" content="silvio-milazzo" property="wdt:P1986"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/mauro-scoccimarro" typeof="foaf:Person"/><meta about="https://w3id.org/moro/enoam/data/mauro-scoccimarro" content="Mauro Scoccimarro" property="rdfs:label"/><meta about="https://w3id.org/moro/enoam/data/mauro-scoccimarro" content="Scoccimarro, Mauro" property="skos:prefLabel"/><meta about="https://w3id.org/moro/enoam/data/mauro-scoccimarro" property="owl:sameAs" resource="http://www.wikidata.org/entity/Q3852926"/><meta about="https://w3id.org/moro/enoam/data/mauro-scoccimarro" content="mauro-scoccimarro" property="wdt:P1986"/><meta about="https://w3id.org/moro/enoam/data/giorgio-amendola" typeof="foaf:Person"/><meta about="https://w3id.org/moro/enoam/data/giorgio-amendola" content="Giorgio Amendola" property="rdfs:label"/><meta about="https://w3id.org/moro/enoam/data/giorgio-amendola" content="Amendola, Giorgio" property="skos:prefLabel"/><meta about="https://w3id.org/moro/enoam/data/giorgio-amendola" property="owl:sameAs" resource="http://www.wikidata.org/entity/Q939831"/><meta about="https://w3id.org/moro/enoam/data/giorgio-amendola" content="giorgio-amendola" property="wdt:P1986"/><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/giancarlo-pajetta" typeof="foaf:Person"/><meta about="https://w3id.org/moro/enoam/data/giancarlo-pajetta" content="Giancarlo Pajetta" property="rdfs:label"/><meta about="https://w3id.org/moro/enoam/data/giancarlo-pajetta" content="Pajetta, Giancarlo" property="skos:prefLabel"/><meta about="https://w3id.org/moro/enoam/data/giancarlo-pajetta" property="owl:sameAs" resource="http://www.wikidata.org/entity/Q3762932"/><meta about="https://w3id.org/moro/enoam/data/giancarlo-pajetta" content="giancarlo-pajetta" property="wdt:P1986"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/giovanni-malagodi" typeof="foaf:Person"/><meta about="https://w3id.org/moro/enoam/data/giovanni-malagodi" content="Giovanni Malagodi" property="rdfs:label"/><meta about="https://w3id.org/moro/enoam/data/giovanni-malagodi" content="Malagodi, Giovanni" property="skos:prefLabel"/><meta about="https://w3id.org/moro/enoam/data/giovanni-malagodi" property="owl:sameAs" resource="http://www.wikidata.org/entity/Q518555"/><meta about="https://w3id.org/moro/enoam/data/giovanni-malagodi" content="giovanni-malagodi" property="wdt:P1986"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno dei dirigenti del centro-nord]</h1><p class="paragraph" data-counter="1" id="p-1">Il Segretario politico della D.C., on. Moro, parlando oggi al convegno dei dirigenti provinciali del Centro-Nord, ha innanzitutto richiamato i punti fondamentali del programma di azione del Partito, quali sono emersi dall’appassionato dibattito che ha avuto luogo ad opera dei quadri dirigenti del Partito. Dalla esposizione sono emersi dati consolanti sulla vitalità ed operosità della D.C. in ogni settore della vita provinciale, la sensibilità della D.C. per tutti i problemi economici, sociali e politici del momento, la coscienza dei compiti e delle responsabilità del Partito, l’attenzione alle difficoltà della situazione, le promettenti prospettive di sviluppo dell’azione democratico cristiana.</p><p class="paragraph" data-counter="2" id="p-2">Il successo dell’azione del Partito – ha osservato l’on. Moro – resta affidato, oltre che alla efficace azione di governo rivolta a risolvere i fondamentali problemi di sviluppo economico e di progresso sociale del Paese, alla fermezza, al senso di responsabilità, alla fiduciosa iniziativa della periferia del Partito. In particolare il Segretario politico ha posto l’accento sulla preparazione ideologica e sull’azione formativa nell’ambito del Partito, le quali – ha rilevato l’on. Moro – sono condizione indispensabile per la piena caratterizzazione e per la forza attrattiva ed efficace della <span about="https://w3id.org/moro/enoam/data/131037/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Queste attività sono un contributo dato alla compattezza ed al vigore della <span about="https://w3id.org/moro/enoam/data/131037/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed insieme uno strumento di differenziazione dagli altri partiti, il contatto con i quali sul terreno democratico è utile alla <span about="https://w3id.org/moro/enoam/data/131037/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed al Paese, nella misura in cui non porti a confusioni e non determini una tale attenuazione dei confini da togliere alla <span about="https://w3id.org/moro/enoam/data/131037/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> la capacità di rappresentare nettamente ed efficacemente, come è suo dovere, orientamenti, aspirazioni e tradizioni vivi in una parte notevole dell’elettorato. Se andasse smarrita la piena rappresentanza di essi, finora fermamente rappresentata dalla <span about="https://w3id.org/moro/enoam/data/131037/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, si determinerebbe un pericoloso turbamento del già difficile equilibrio della vita politica del nostro Paese.</p><p>L’azione organizzativa</p><p class="paragraph" data-counter="3" id="p-3">L’azione organizzativa del Partito deve riprendere ora con estremo vigore dopo l’ampio e costruttivo dibattito svoltosi al Congresso di <span about="https://w3id.org/moro/enoam/data/131037/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-1" id="curatornote-ref-1">[1]</a></sup>, che ha dato alla <span about="https://w3id.org/moro/enoam/data/131037/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> la consapevolezza delle sue mete politiche e della insostituibile funzione nella vita nazionale. L’azione organizzativa è il modo per assicurare una vigorosa compagine interna di partito e rendere possibile una presenza efficace della <span about="https://w3id.org/moro/enoam/data/131037/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in tutti i settori della vita nazionale, una acuta ed operante sensibilità per tutti i problemi che in questo momento sono proposti al Paese. Essa comporta, attraverso il tesseramento, un reclutamento efficace di quanti sono pronti a testimoniare nel modo più impegnativo della validità dell’idea sociale cristiana e ad assumersi la responsabilità e il rischio di una azione politica condotta nelle prime file per il bene della collettività nazionale. Non arricchimenti di uomini, artificiosi e di comodo, ma la presenza nella battaglia politica di quanti hanno consapevolezza dei doveri e delle possibilità di sviluppo della democrazia, secondo l’ispirazione cristiana, nessuno escluso. Le nuove norme di rigoroso controllo del tesseramento che abbiamo voluto dare concordemente, come un sicuro binario per la comune azione di proselitismo, stanno a significare la volontà di assicurare nel partito una rigorosa giustizia, il rispetto vero della personalità di tutti, la democraticità effettiva per la vita e per le decisioni della <span about="https://w3id.org/moro/enoam/data/131037/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Noi siamo naturalmente consapevoli come il reclutamento, per il Partito, l’attribuzione della cittadinanza nel Partito, siano espressione concreta di quei diritti costituzionali di efficace partecipazione alla vita pubblica che, appunto, si esprimono nell’attività esplicata nei partiti.</p><p class="paragraph" data-counter="4" id="p-4">L’azione per il più retto ed efficace tesseramento non è dunque solo un contributo alla vita di Partito, ma assicurazione della vitalità stessa del sistema democratico, del quale la <span about="https://w3id.org/moro/enoam/data/131037/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è parte importante ed, anzi, determinante. E in questa luce, del resto, deve essere considerata tutta l’attività del Partito nella sua complessa articolazione. Non dunque una fredda struttura amministrativa, ma un vario ed importante contributo alla risoluzione dei problemi politici italiani, un fatto di vitalità, di consapevolezza, di umanità, non misurabile alla stregua del criterio della efficienza, ma dell’interiore consapevolezza, dello slancio generoso, della coscienza politica.</p><p>Solide strutture</p><p class="paragraph" data-counter="5" id="p-5">Il Partito, mentre deve essere riassestato e potenziato nelle sue strutture, come tra l’altro si è tentato di fare mediante la costituzione di nuovi uffici e la organizzazione migliore di quelli esistenti, non deve essere considerato e non deve funzionare come una macchina, ma valere come un luogo di incontro delle opinioni, di convergenza e di potenziamento degli sforzi rivolti alla creazione di una società più libera e giusta, secondo l’ispirazione cristiana. Poiché la <span about="https://w3id.org/moro/enoam/data/131037/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non può ridursi alle robuste strutture amministrative, pur necessarie, essa, tra l’altro, per la sua derivazione ideale e per la sua alta funzione rappresentativa, non cesserà mai di essere, in qualche misura, Partito di opinione, la cui azione di propaganda è in sostanza un serio atto di presenza nella pubblica opinione, una manifestazione di ragionevolezza ed un invito, invece che alla passione cieca, alla ragione e al senso di equilibrio e di responsabilità dei cittadini.</p><p class="paragraph" data-counter="6" id="p-6">Lontani come siamo dalle angustie di concezioni rigide e chiuse, noi non vogliamo stordire o travolgere con il martellamento fazioso di tesi unilaterali, ma persuadere e, su basi di persuasione, di serenità e di equilibrio, porre le solide strutture di una democrazia acuta, consapevole, veramente attenta ai problemi umani e sociali che si pongono nel momento presente. </p><p class="paragraph" data-counter="7" id="p-7">Una parte notevole del nostro dibattito hanno avuto i temi delle autonomie locali, anche in vista delle prossime competizioni elettorali<sup><a href="#curatornote-2" id="curatornote-ref-2">[2]</a></sup> che impegneranno il partito sul terreno appunto di questa vitale manifestazione della libertà umana e della significativa varietà della vita sociale. È questo un processo di sviluppo che si compie attraverso l’approfondimento delle esperienze già fatte ed il progressivo ampliarsi, mediante la liberazione da fenomeni di accentramento che vengono mano a mano superati, delle cerchie nelle quali si esprimono interessi e prospettive di vita sociale con strumenti propri di attuazione. Non si tratta né di una concessione né di un dono, ma di una conquista che si compie gradualmente, mano a mano che si scoprono centri di autonomia e si rivelano le possibilità di vita di essi, in modo da dare contenuto concreto e sempre più ricco e vario alla democrazia italiana. Queste intuizioni e queste prospettive, pur nella naturale gradualità e prudenza del processo storico di attuazione, sono all’origine del pensiero sociale cristiano, sono connaturali a esso, si legano strettamente al significato del nostro ingresso e della nostra presenza nella vita democratica del Paese.</p><p>Un consuntivo sereno</p><p class="paragraph" data-counter="8" id="p-8">In quest’anno di competizione e di prova, vogliamo fare un consuntivo sereno e guardare insieme all’avvenire, con la certezza che al di là dei sempre difficili inizi, questo processo di sviluppo sostanzialmente arricchisce, consolida e garantisce le strutture democratiche del Paese.</p><p class="paragraph" data-counter="9" id="p-9">In una riunione di dirigenti del partito e in questo momento, l’invito all’unità e la valorizzazione di essa come bene supremo della <span about="https://w3id.org/moro/enoam/data/131037/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è d’obbligo. E ho perciò ritenuto mio dovere parlarne frequentemente. Anche per rispondere alle sollecitazioni che sono venute in questo dibattito da tanti amici, non voglio trascurare neppure questa occasione per ripetere il pressante invito all’unità della <span about="https://w3id.org/moro/enoam/data/131037/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Ripeto questo invito a tutti, dentro e fuori il partito, a tutti quelli che hanno a cuore le sorti della democrazia italiana. Lo ripeto senza stancarmi e senza arrendermi di fronte alle difficoltà che si sono di volta in volta presentate e che hanno indotto qualcuno a disperare o almeno a temere. Senza sottovalutare le difficoltà che la situazione presenta, io non ho disperato né temuto. E credo che l’unità, fatta di cordialità, di stima, di tolleranza, di pazienza, di consapevolezza, di fini comuni superiori, possa essere conservata e accresciuta nella <span about="https://w3id.org/moro/enoam/data/131037/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e per il bene della <span about="https://w3id.org/moro/enoam/data/131037/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e del Paese.</p><p class="paragraph" data-counter="10" id="p-10">Proprio la situazione, irta di difficoltà, nella quale ci troviamo e nella quale il Paese affronta una crisi di sviluppo democratico, suggerisce pensieri di unità, di sacrificio di punti di vista particolari quali che essi siano, di necessaria convergenza in vista delle necessità essenziali della democrazia in Italia.</p><p>Il quadro d’assieme</p><p class="paragraph" data-counter="11" id="p-11">Ripeto che nel frazionamento e nella molteplicità delle iniziative, tutto può essere perduto. Nell’unità l’essenziale sarà in ogni caso salvato. Chiunque, dentro e fuori del partito, abbia particolari punti di vista e procedure e metodi d’azione da proporre, ma nel quadro degli interessi essenziali e permanenti della <span about="https://w3id.org/moro/enoam/data/131037/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, i quali si identificano con l’interesse del Paese, sappia che è soprattutto al quadro d’insieme, alle linee essenziali della situazione che si deve dare importanza. Per assicurare la necessaria convergenza delle forze, per garantire le cose essenziali, nessun sacrificio seve sembrare troppo grande e insostenibile. L’ammonimento si rivolge a tutti; esso non ha nessuna pregiudiziale che non sia imposta dal contenuto democratico essenziale e dai lineamenti storici della <span about="https://w3id.org/moro/enoam/data/131037/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="12" id="p-12">Ogni sbandamento, ogni accentuazione, ogni deviazione che intacchino o anche solo incrinino la forza e l’autorità della <span about="https://w3id.org/moro/enoam/data/131037/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, non servono interessi democratici cristiani, ma obiettivamente, al di là della innegabile buona fede e buona volontà, interessi altrui in contraddizione con i primi. Il cammino che legittimamente, democraticamente, responsabilmente la <span about="https://w3id.org/moro/enoam/data/131037/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> avrà scelto, deve essere seguito e favorito da tutti. È questo l’unico modo per ovviare ai pericoli sempre presenti della marcia sempre rischiosa del Partito, soprattutto in una situazione come quella nella quale siamo chiamati ad operare. </p><p class="paragraph" data-counter="13" id="p-13">Rispondendo poi alle richieste di chiarimento avanzate da alcuni dirigenti, l’on. Moro ha rilevato che la <span about="https://w3id.org/moro/enoam/data/131037/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ritiene che le elezioni amministrative debbano farsi alla normale scadenza e che essa, come dimostra anche l’attuale convegno, è pronta pienamente ad affrontarle. Dopo aver risposto ad altri quesiti posti dai dirigenti provinciali circa prospettive di azione della <span about="https://w3id.org/moro/enoam/data/131037/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, l’on. Moro ha rinnovato l’espressione dell’apprezzamento e della riconoscenza del partito nei confronti del governo presieduto dall’on. Segni<sup><a href="#curatornote-3" id="curatornote-ref-3">[3]</a></sup>, al quale gli organi della <span about="https://w3id.org/moro/enoam/data/131037/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, in un momento molto difficile, affidarono il compito di adempiere al dovere di governare in fedele attuazione degli ideali e dei programmi democratico-cristiani.</p><p class="paragraph" data-counter="14" id="p-14">L’on. Moro ha rilevato inoltre che la <span about="https://w3id.org/moro/enoam/data/131037/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> né ha inteso teorizzare la formula adottata, né effettuare una scelta o una svolta politica, attenta come essa è sempre stata alla ricerca delle condizioni migliori nelle quali poter adempiere ai suoi compiti di governo quale partito democratico e popolare.</p><p class="paragraph" data-counter="15" id="p-15">Riprendendo il tema del Partito socialista, sul quale si erano intrattenuti numerosi dirigenti, il segretario politico ha richiamato, anche per una doverosa precisazione, i fatti di <span about="https://w3id.org/moro/enoam/data/131037/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span><sup><a href="#curatornote-4" id="curatornote-ref-4">[4]</a></sup>, rilevando la conclusione negativa dell’inizio di contatto realizzatosi in quell’occasione tra <span about="https://w3id.org/moro/enoam/data/131037/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/131037/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista italiano</span><sup><a href="#curatornote-5" id="curatornote-ref-5">[5]</a></sup>.</p><p>Un interesse vitale</p><p class="paragraph" data-counter="16" id="p-16">Pur ritenendo che l’on. <span about="https://w3id.org/moro/enoam/data/131037/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/silvio-milazzo" typeof="deo:Reference">Milazzo</span> non abbia in nessun modo agevolato l’operazione per il suo accentuato desiderio di esclusivo potere, l’on. Moro non ha potuto non rilevare la netta responsabilità socialista per il fallimento del tentativo di collaborazione in <span about="https://w3id.org/moro/enoam/data/131037/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>. Egli ha notato che indulgenze e giustificazioni che sono state da qualche parte prospettate sono contrarie alla verità e, tra l’altro, favorendo il permanere dell’equivoco, non favoriscono la liberazione del <span about="https://w3id.org/moro/enoam/data/131037/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> dall’ipoteca comunista.</p><p class="paragraph" data-counter="17" id="p-17">Ribadito il suo pensiero che questa liberazione sia interesse vitale per la democrazia italiana, l’on. Moro ha affermato che la <span about="https://w3id.org/moro/enoam/data/131037/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> proporrà questo tema con fermezza e chiarezza tutte le volte che riterrà utile per la democrazia l’accertamento delle condizioni di effettiva indipendenza e disponibilità democratica del <span about="https://w3id.org/moro/enoam/data/131037/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>.</p><p class="paragraph" data-counter="18" id="p-18">Ricordato che la rottura in <span about="https://w3id.org/moro/enoam/data/131037/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> avvenne sulle richieste di considerare positivamente acquisito il consenso comunista per l’azione di governo, l’on. Moro ha detto che è dovere della <span about="https://w3id.org/moro/enoam/data/131037/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> proporre nel modo più netto il tema dei rapporti <span about="https://w3id.org/moro/enoam/data/131037/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>-<span about="https://w3id.org/moro/enoam/data/131037/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span>. E ciò tanto più necessariamente e decisamente in una situazione nella quale il <span about="https://w3id.org/moro/enoam/data/131037/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, inserendosi nel faticoso tentativo di ampliamento dell’area democratica, prospetta scelte politiche e nuove maggioranze delle quali il <span about="https://w3id.org/moro/enoam/data/131037/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> sarebbe in modo non visibile forse, ma estremamente efficace, parte determinante.</p><p class="paragraph" data-counter="19" id="p-19">L’on. Moro ha ricordato a questo proposito i discorsi domenicali degli onorevoli <span about="https://w3id.org/moro/enoam/data/131037/v1/mention-50" class="mention person" id="mention-50" property="dcterms:references" resource="https://w3id.org/moro/enoam/data/mauro-scoccimarro" typeof="deo:Reference">Scoccimarro</span>, <span about="https://w3id.org/moro/enoam/data/131037/v1/mention-51" class="mention person" id="mention-51" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span> e <span about="https://w3id.org/moro/enoam/data/131037/v1/mention-52" class="mention person" id="mention-52" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span> e il significativo articolo dell’on. <span about="https://w3id.org/moro/enoam/data/131037/v1/mention-59" class="mention person" id="mention-59" property="dcterms:references" resource="https://w3id.org/moro/enoam/data/giancarlo-pajetta" typeof="deo:Reference">Pajetta</span><sup><a href="#curatornote-6" id="curatornote-ref-6">[6]</a></sup> che inserisce il <span about="https://w3id.org/moro/enoam/data/131037/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> in modo molto netto nella prospettiva di programmi democratici e di contatti politici per un allargamento a sinistra dell’area democratica.</p><p class="paragraph" data-counter="20" id="p-20">In tali condizioni soprattutto si impone quel netto chiarimento sempre sollecitato al <span about="https://w3id.org/moro/enoam/data/131037/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> nei confronti di un partito la cui forte iniziativa non consente neutralità né silenzi. È quindi troppo poco che l’on. <span about="https://w3id.org/moro/enoam/data/131037/v1/mention-61" class="mention person" id="mention-61" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-7" id="curatornote-ref-7">[7]</a></sup> prometta appoggi a una politica democratica e di progresso e ritenga che con ciò sia fatto tutto, lasciando cadere le cosiddette disquisizioni sul pericolo comunista.</p><p class="paragraph" data-counter="21" id="p-21">Di fronte alla iniziativa comunista per una maggioranza la <span about="https://w3id.org/moro/enoam/data/131037/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> riconferma il suo intransigente anticomunismo che non può che essere pregiudiziale nel senso che è fondato sul disconoscimento dell’appartenenza del <span about="https://w3id.org/moro/enoam/data/131037/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> all’area democratica. È un anticomunismo, peraltro, quello democratico cristiano, costruttivo sul piano sociale e tenuto rigorosamente sul terreno democratico.</p><p class="paragraph" data-counter="22" id="p-22">Rispondendo a quesiti sulla distensione, l’on. Moro ha rilevato che senza pregiudizio sulla valutazione morale del regime interno comunista, la <span about="https://w3id.org/moro/enoam/data/131037/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> persegue fermamente, come fatto di politica internazionale, l’incontro tra le potenze, la creazione di un’atmosfera di fiducia, obiettivi di pace. Sul piano interno, però, la contrapposizione ideologica e programmatica tra democrazia e comunismo resta fondamentale.</p><p class="paragraph" data-counter="23" id="p-23">L’on. Moro ha poi negato che la <span about="https://w3id.org/moro/enoam/data/131037/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> intenda chiudersi in una posizione integralistica ed esclusivistica, rilevando che essa ha sempre rispettato le posizioni altrui e perseguito utili collaborazioni con partiti democratici aventi programmi affini. Avendo dato una risposta serena ad alcuni interrogativi dell’on. <span about="https://w3id.org/moro/enoam/data/131037/v1/mention-63" class="mention person" id="mention-63" property="dcterms:references" resource="https://w3id.org/moro/enoam/data/giovanni-malagodi" typeof="deo:Reference">Malagodi</span><sup><a href="#curatornote-8" id="curatornote-ref-8">[8]</a></sup>, non per intenti politici particolari, ma per il doveroso accertamento dei propositi e degli obiettivi dei partiti democratici in relazione ai fondamentali problemi del Paese, il segretario della <span about="https://w3id.org/moro/enoam/data/131037/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha rilevato che la sollecita replica dell’on. <span about="https://w3id.org/moro/enoam/data/131037/v1/mention-64" class="mention person" id="mention-64" property="dcterms:references" resource="https://w3id.org/moro/enoam/data/giovanni-malagodi" typeof="deo:Reference">Malagodi</span> sembra essere stata una globale e rigida rivendicazione di punti di vista particolari, certo rispettabili ma nei quali con estrema fatica si cercherebbe il collegamento con intuizioni e propositi che emergono da una situazione politica in movimento, in una società che si trasforma con un ritmo estremamente rapido.</p><p class="paragraph" data-counter="24" id="p-24">Mi è sembrato eccessivo – ha concluso su questo punto l’on. Moro – che questa risposta sia stata sottolineata e commentata da un discorso domenicale che accusa la <span about="https://w3id.org/moro/enoam/data/131037/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di giocare sulla pelle del Paese con problemi che, comunque li si voglia giudicare sul piano della opportunità, riguardano direttive di attuazione costituzionale.</p><p class="paragraph" data-counter="25" id="p-25">L’on. Moro ha concluso rilevando che non vi sono da attendere svolte politiche della <span about="https://w3id.org/moro/enoam/data/131037/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> se per esse si intende la brusca rottura di una tradizionale azione politica che ha visto la <span about="https://w3id.org/moro/enoam/data/131037/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per anni garante degli istituti democratici e protesa verso mete di libertà e di progresso. Essa proseguirà la sua azione con la piena autonomia della sua ideologia e del suo programma che la pongono, sia pure in tollerante e rispettosa collaborazione con gli altri, con caratteristiche proprie, come garante della continuità di un mondo morale e di un costume che sono parte essenziale della società italiana.</p><ol id="curatorNotes"><li about="https://w3id.org/moro/enoam/data/131037/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-1">↑</a></li><li about="https://w3id.org/moro/enoam/data/131037/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni amministrative si sarebbero dovute tenere nella primavera del 1960; esse furono tuttavia rinviate a novembre in attesa dell’approvazione della riforma in senso proporzionale della legge per l’elezione dei consigli provinciali (Legge 10 settembre 1960, n. 962). <a href="#curatornote-ref-2">↑</a></li><li about="https://w3id.org/moro/enoam/data/131037/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Segni II (15 febbraio 1959 - 24 marzo 1960), monocolore Dc che aveva ottenuto l’appoggio esterno di liberali, monarchici e, sebbene non determinanti, anche dei parlamentari del Msi. <a href="#curatornote-ref-3">↑</a></li><li about="https://w3id.org/moro/enoam/data/131037/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama le dinamiche politiche legate alla figura dell’ex Dc Silvio Milazzo (1903-1982), nel biennio 1958-59 alla guida di giunte che si appoggiavano su una maggioranza ampia e eterogenea, composta da dissidenti della Dc, monarchici, missini (fino alle elezioni regionali del 7 giugno 1959), indipendenti di sinistra, socialisti e comunisti; la Dc rimase all’opposizione fino al febbraio 1960. <a href="#curatornote-ref-4">↑</a></li><li about="https://w3id.org/moro/enoam/data/131037/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alle fasi che precedettero la formazione del terzo governo Milazzo, dopo le sue dimissioni il 17 dicembre 1959 per non aver ottenuto la fiducia sul bilancio. <a href="#curatornote-ref-5">↑</a></li><li about="https://w3id.org/moro/enoam/data/131037/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> G.C. Pajetta, <em>Verso una nuova maggioranza</em>, in «Rinascita», XVII, 1960, n. 1, gennaio, pp. 13-18. <a href="#curatornote-ref-6">↑</a></li><li about="https://w3id.org/moro/enoam/data/131037/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pietro Nenni (1891-1980), segretario del Psi e sostenitore, dalla metà degli anni Cinquanta, della linea dell’autonomia dei socialisti dal Pci. <a href="#curatornote-ref-7">↑</a></li><li about="https://w3id.org/moro/enoam/data/131037/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giovanni Malagodi (1904-1991), segretario del Pli. <a href="#curatornote-ref-8">↑</a></li></ol></body></html>