<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.098" name="dcterms.relation"/><meta content="10.48678/unibo/aldomoro1.2.1.098" name="dcterms.identifier"/><meta content="Moro, Aldo, [La regione nei criteri di elezione del Senato], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.098." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La regione nei criteri di elezione del Senato]</title>
<div id="mentionMeta"></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[La regione nei criteri di elezione del Senato]</h1><p class="paragraph" data-counter="1" id="p-1">[L’onorevole Moro] Osserva<sup><a href="#curatornote-1" id="curatornote-ref-1">[1]</a></sup> che, conservando le parole: «nati o domiciliati nella Regione», si viene a creare una specie di cittadinanza regionale, accentuando ancora di più quella distinzione fra Regioni, che può ledere l’unità nazionale. Si rischia di dividere in compartimenti stagni il complesso della vita nazionale. </p><p class="paragraph" data-counter="2" id="p-2">D’altra parte, i rappresentanti della seconda Camera saranno rappresentanti nazionali, come tutti i Deputati. </p><p class="paragraph" data-counter="3" id="p-3">È inoltre da rilevare che nella struttura della seconda Camera non è così accentuata la rappresentanza regionale da giustificare le condizioni di cui si discute; tanto più che il requisito della nascita può essere puramente casuale, mentre vi possono essere altre ragioni che prescindono sia dalla nascita, che dal domicilio; prescrizione questa che si può eludere facilmente attraverso una iscrizione frettolosa alla vigilia delle elezioni.</p><ol id="curatorNotes"><li about="https://w3id.org/moro/enoam/data/121098/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito in merito ai criteri eleggibilità dei senatori.  <a href="#curatornote-ref-1">↑</a></li></ol></body></html>