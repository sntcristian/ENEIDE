<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.014" name="dcterms.relation"/><meta content="10.48678/unibo/aldomoro1.2.1.014" name="dcterms.identifier"/><meta content="Moro, Aldo, [Il rispetto dell’indagato. I principi dei rapporti civili], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.014." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il rispetto dell’indagato. I principi dei rapporti civili]</title>
<div id="mentionMeta"><meta about="https://w3id.org/moro/enoam/data/lelio-basso" typeof="foaf:Person"/><meta about="https://w3id.org/moro/enoam/data/lelio-basso" content="Lelio Basso" property="rdfs:label"/><meta about="https://w3id.org/moro/enoam/data/lelio-basso" property="owl:sameAs" resource="http://www.wikidata.org/entity/Q3229281"/><meta about="https://w3id.org/moro/enoam/data/lelio-basso" content="lelio-basso" property="wdt:P1986"/><meta about="https://w3id.org/moro/enoam/data/lelio-basso" content="Basso, Lelio" property="skos:prefLabel"/><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/roberto-lucifero-d-aprigliano" typeof="foaf:Person"/><meta about="https://w3id.org/moro/enoam/data/roberto-lucifero-d-aprigliano" content="Roberto Lucifero D'Aprigliano" property="rdfs:label"/><meta about="https://w3id.org/moro/enoam/data/roberto-lucifero-d-aprigliano" property="owl:sameAs" resource="http://www.wikidata.org/entity/Q3938910"/><meta about="https://w3id.org/moro/enoam/data/roberto-lucifero-d-aprigliano" content="roberto-lucifero" property="wdt:P1986"/><meta about="https://w3id.org/moro/enoam/data/roberto-lucifero-d-aprigliano" content="D, Aprigliano, Roberto, Lucifero" property="skos:prefLabel"/><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il rispetto dell’indagato. I principi dei rapporti civili]</h1><p class="paragraph" data-counter="1" id="p-1">[L’onorevole Moro] Per ragioni<sup><a href="#curatornote-1" id="curatornote-ref-1">[1]</a></sup> di chiarezza giuridica, propone che l’espressione: «dopo tale termine il fermato deve essere rimesso in libertà» venga sostituita dall’altra: «decorso tale termine, il fermato deve essere rimesso in libertà». </p><p class="paragraph" data-counter="2" id="p-2">[L’onorevole Moro] Associandosi all’onorevole <span about="https://w3id.org/moro/enoam/data/121014/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/lelio-basso" typeof="deo:Reference">Basso</span><sup><a href="#curatornote-2" id="curatornote-ref-2">[2]</a></sup> afferma che, a suo avviso, l’argomento in discussione<sup><a href="#curatornote-3" id="curatornote-ref-3">[3]</a></sup> dovrebbe formare oggetto di regolamento costituzionale. Proprio in sede di Costituzione è necessario proibire quelle ulteriori limitazioni della libertà personale che si concretano nella brutalità fisica contro le persone in stato di detenzione. Pensa, peraltro, che non sia opportuno adoperare l’espressione: «è punita», perché alla Costituzione compete soltanto di indicare i principi fondamentali. Vorrebbe aggiungere la parola «detenuti» alla formula proposta dell’onorevole <span about="https://w3id.org/moro/enoam/data/121014/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-4" id="curatornote-ref-4">[4]</a></sup>, che modificherebbe in questo senso: «È proibita ogni forma di violenza contro ogni cittadino fermato, arrestato o detenuto». </p><p class="paragraph" data-counter="3" id="p-3">[L’onorevole Moro] Chiarisce<sup><a href="#curatornote-5" id="curatornote-ref-5">[5]</a></sup> che, in termini giuridici, morale è ogni coercizione esercitata mediante suggestioni, minacce, ecc. </p><p class="paragraph" data-counter="4" id="p-4">[L’onorevole Moro] Propone di fondere le due formule<sup><a href="#curatornote-6" id="curatornote-ref-6">[6]</a></sup>, usando però una forma positiva, cioè: «è garantito a tutti un trattamento umano».</p><p class="paragraph" data-counter="5" id="p-5">[L’onorevole Moro] Dichiara<sup><a href="#curatornote-7" id="curatornote-ref-7">[7]</a></sup> di essere contrario alla proposta dell’onorevole <span about="https://w3id.org/moro/enoam/data/121014/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/roberto-lucifero-d-aprigliano" typeof="deo:Reference">Lucifero</span><sup><a href="#curatornote-8" id="curatornote-ref-8">[8]</a></sup>, poiché la formula che raccoglie il consenso della maggioranza della sottocommissione si ricollega meglio a quel trattamento sociale che si è voluto garantire.</p><p class="paragraph" data-counter="6" id="p-6">[L’onorevole Moro] Rileva<sup><a href="#curatornote-9" id="curatornote-ref-9">[9]</a></sup> che si può discutere in sede dogmatica se e quando vi sia una presunzione di innocenza in senso stretto; ma in sede di <span about="https://w3id.org/moro/enoam/data/121014/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> preparatoria della Costituente si deve considerare il profilo politico della questione. Quindi la presunzione di innocenza, come una forma di garanzia della libertà individuale, come un ulteriore impedimento di quell’arbitrio che si potrebbe verificare qualora l’imputato o arrestato o detenuto fosse già considerato come qualificato in senso negativo della società, rappresenta un principio che è necessario, ammettere.</p><p class="paragraph" data-counter="7" id="p-7">[L’onorevole Moro] Osserva<sup><a href="#curatornote-10" id="curatornote-ref-10">[10]</a></sup> che invece di “giudici precostituiti” sarebbe meglio si dicesse “giudici naturali”.</p><ol id="curatorNotes"><li about="https://w3id.org/moro/enoam/data/121014/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito ai temi dello stato di detenzione e della presunzione di innocenza. <a href="#curatornote-ref-1">↑</a></li><li about="https://w3id.org/moro/enoam/data/121014/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lelio Basso (1903-1978), avvocato, politico, deputato all’Assemblea costituente per il gruppo del partito socialista italiano di unità proletaria. Si veda la voce del DBI, a firma Piero Craveri, vol. 34, 1988. <a href="#curatornote-ref-2">↑</a></li><li about="https://w3id.org/moro/enoam/data/121014/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sul comma dell’articolo 3 proposto dal relatore Giorgio La Pira che recita: «Ogni forma di rigore e di coazione, che non sia necessaria per venire in possesso di una persona o per mantenerla in stato di detenzione, così come ogni pressione morale o brutalità fisica specialmente durante l’interrogatorio, è punita».  <a href="#curatornote-ref-3">↑</a></li><li about="https://w3id.org/moro/enoam/data/121014/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-4">↑</a></li><li about="https://w3id.org/moro/enoam/data/121014/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito all’osservazione avanzata da Palmiro Togliatti, il quale riteneva l’espressione “violenza morale” troppo ampia.  <a href="#curatornote-ref-5">↑</a></li><li about="https://w3id.org/moro/enoam/data/121014/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente in merito alla formulazione più adeguata di questa parte di articolo, riprendendo le formulazioni dell’onorevole Lelio Basso e del presidente Umberto Tupini. <a href="#curatornote-ref-6">↑</a></li><li about="https://w3id.org/moro/enoam/data/121014/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sulla proposta dell’onorevole Roberto Lucifero così formulata: «Durante lo stato di privazione della libertà personale è vietato un trattamento inumano verso tutti».  <a href="#curatornote-ref-7">↑</a></li><li about="https://w3id.org/moro/enoam/data/121014/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Roberto Lucifero D’Aprigliano (1903-1993), avvocato, politico, deputato all’Assemblea costituente per il gruppo liberale. Si veda la voce del DBI, a firma Giuseppe Sircana, vol. 66, 2006. <a href="#curatornote-ref-8">↑</a></li><li about="https://w3id.org/moro/enoam/data/121014/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment">  Moro interviene in merito al dibattito sul I comma dell’art. 4 proposto dagli onorevoli Lelio Basso e Giorgio La Pira: «La difesa processuale è garantita a tutti».  <a href="#curatornote-ref-9">↑</a></li><li about="https://w3id.org/moro/enoam/data/121014/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sulla proposta di formulazione avanzata dall’onorevole Francesco De Vita: «Nessuno può essere sottratto ai giudici precostituiti».  <a href="#curatornote-ref-10">↑</a></li></ol></body></html>