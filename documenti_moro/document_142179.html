<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.179" name="dcterms.relation"/><meta content="10.48678/unibo/aldomoro1.4.2.179" name="dcterms.identifier"/><meta content="Moro, Aldo, [La chiusura della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.179." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[La chiusura della campagna elettorale]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content=" Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La chiusura della campagna elettorale]</h1><p class="paragraph" data-counter="1" id="p-1">Due dati hanno caratterizzato questa campagna elettorale: da una parte un attacco concentrico alla<span about="https://w3id.org/moro/enoam/data/142179/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span>, « da abbattere, da mettere fuori gioco »; dall’altra, la risposta della <span about="https://w3id.org/moro/enoam/data/142179/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>: « Immaginata prossima a cadere, è stata trovata invece decisa a combattere e farsi valere, capace di creare attorno a sé ancora una volta, attenzione, interesse, consenso giovanile, mobilitazione popolare ».</p><p class="paragraph" data-counter="2" id="p-2"> <em>« Nella risposta della<span about="https://w3id.org/moro/enoam/data/142179/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> </em>– ha proseguito Moro – <em>non c’è stata però solo la pur doverosa reazione alle deformazioni, alle falsità alle interessate omissioni, ma anche, e soprattutto, la riproposizione della sua immagine autentica, del suo ruolo nella vita democratica, della sua funzione di garanzia per le istituzioni e la stabilità politica; la rivendicazione puntuale della sua capacità di promuovere, nella libertà e nella giustizia, lo sviluppo della comunità nazionale; di mantenere l’<span about="https://w3id.org/moro/enoam/data/142179/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> saldamente inserita nel contesto della solidarietà occidentale; di capire, infine, i segni dei tempi e di aprire al nuovo che emerge da tante parti ».</em></p><p class="paragraph" data-counter="3" id="p-3"><em>« Nella conferenza stampa alla televisione </em>–<em> sbrigativamente presentata da qualche giornale </em>–<em> sono stato accusato </em>– ha detto ancora Moro – <em>di non proporre una politica e soprattutto di non avere una politica. Si vuole confondere qui proposta politica con formula politica. Se è vero che la<span about="https://w3id.org/moro/enoam/data/142179/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> non può indicare all’elettore una specifica coalizione di governo, perché non c’è assenso da parte delle altre forze politiche (ed è proprio questa dissociazione, ragione della consultazione elettorale anticipata, causa principale della crisi politica in <span about="https://w3id.org/moro/enoam/data/142179/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, espressione di una oscillazione, in particolare del <span about="https://w3id.org/moro/enoam/data/142179/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista italiano</span>, tra strategie di segno diverso ed opposto) è altrettanto vero però che la<span about="https://w3id.org/moro/enoam/data/142179/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> ha una proposta politica da fare al Paese ed è appunto quella della solidarietà tra forze omogenee o relativamente omogenee, la quale assicuri la più ampia collaborazione e la maggiore rappresentatività consentite nella salvaguardia del sistema democratico. Esso infatti non esclude e, anzi, sollecita il confronto con tutti ed anche con le opposizioni, ma impedisce che venga annullato o stravolto il corretto rapporto tra maggioranza ed opposizione ». </em></p><p class="paragraph" data-counter="4" id="p-4"><em>« Ed è in base a questo principio che la<span about="https://w3id.org/moro/enoam/data/142179/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> ha rifiutato il compromesso storico<sup><a href="#curatornote-1" id="curatornote-ref-1">[1]</a></sup> e l’inserimento dei comunisti nella maggioranza di governo, a causa di una diversità che esprime due modi, tra loro non conciliabili, d’intendere la libertà nella società e nello Stato, il pluralismo istituzionale economico e sociale, la collocazione internazionale del Paese nel suo autentico significato. Una diversità che, prima di riguardare la sfera politica, riguarda la sfera umana, la stessa personalità e dignità dell’uomo. Una diversità che consente di fare alcune cose ed impedisce di farne altre e che non può essere intesa come mero pretesto frapposto dalla<span about="https://w3id.org/moro/enoam/data/142179/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> per rifiutare il coinvolgimento del <span about="https://w3id.org/moro/enoam/data/142179/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> perseguito dal <span about="https://w3id.org/moro/enoam/data/142179/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista italiano</span>, perché concerne la difesa di un patrimonio ideale e politico senza del quale un partito perde la propria ragione di essere ».</em></p><p class="paragraph" data-counter="5" id="p-5"><em>« L’ingovernabilità del paese </em>– ha sostenuto quindi Moro – <em>non dipende certo dalla fermezza della<span about="https://w3id.org/moro/enoam/data/142179/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> nei propri principi, ma dal fatto che si pretenda forzare la situazione apparentemente a motivo dell’emergenza ma, sostanzialmente, per introdurre una diversa strategia, sulla quale incombono molte ombre, per creare un assetto politico confuso entro cui si esprimerebbe con difficoltà il gioco democratico nella sua essenza e nel suo significato più profondo ». </em></p><p class="paragraph" data-counter="6" id="p-6"><em>«Ci si illude se si pensa che la situazione auspicata non segnerebbe nei fatti l’egemonia del <span about="https://w3id.org/moro/enoam/data/142179/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>: ci si illude se si crede che esso potrebbe essere ed accettare di essere uno tra gli altri nel governo del Paese. Questa idea della parità di tutti, di un uguale contare, è al di fuori della realtà. Non si fanno i conti con i rapporti di forza destinati ad imporsi nella loro durezza e perentorietà per quelli che sono ».</em></p><p class="paragraph" data-counter="7" id="p-7"><em>« Per questo </em>– ha concluso Moro – <em>invitiamo ancora una volta l’elettorato ad indicare, con il suo monito e con il suo consenso, come unica percorribile, la strada della solidarietà e delle collaborazioni democratiche, per avanzare sulla quale occorre una<span about="https://w3id.org/moro/enoam/data/142179/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> forte, una<span about="https://w3id.org/moro/enoam/data/142179/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia cristiana</span> che sia ricostruita nel suo primato e posta in condizione di essere protagonista di una nuova fase di storia nel nostro Paese ».</em></p><ol id="curatorNotes"><li about="https://w3id.org/moro/enoam/data/142179/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Espressione con cui si indica la strategia politica elaborata e sostenuta, tra il 1973 e il 1979, dal Partito comunista italiano, in seguito alla riflessione compiuta dal segretario Enrico Berlinguer sull’esperienza cilena del governo di Unidad Popular di Allende. Tale strategia si fondava sulla necessità della collaborazione e dell’accordo fra le forze popolari di ispirazione comunista e socialista con quelle di ispirazione cattolico-democratica, al fine di dar vita a uno schieramento politico capace di realizzare un programma di profondo risanamento e rinnovamento della società e dello Stato italiani, sulla base di un consenso di massa tanto ampio da poter resistere ai contraccolpi delle forze più conservatrici. <a href="#curatornote-ref-1">↑</a></li></ol></body></html>