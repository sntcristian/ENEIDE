<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.166" name="dcterms.relation"/><meta content="10.48678/unibo/aldomoro1.2.1.166" name="dcterms.identifier"/><meta content="Moro, Aldo, Osservatorio 2 (ottobre 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.166." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 2 (ottobre 1947)</title>
<div id="mentionMeta"><meta about="https://w3id.org/moro/enoam/data/tomaso-smith" typeof="foaf:Person"/><meta about="https://w3id.org/moro/enoam/data/tomaso-smith" content="Tomaso Smith" property="rdfs:label"/><meta about="https://w3id.org/moro/enoam/data/tomaso-smith" property="owl:sameAs" resource="http://www.wikidata.org/entity/Q3992576"/><meta about="https://w3id.org/moro/enoam/data/tomaso-smith" content="Smith, Tomaso" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 2 (ottobre 1947)</h1><p class="paragraph" data-counter="1" id="p-1">In un articolo su «La grandezza di Roma», pubblicato su «l’Unità»<sup><a href="#curatornote-1" id="curatornote-ref-1">[1]</a></sup> del 5 ottobre u.s. <span about="https://w3id.org/moro/enoam/data/121166/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/tomaso-smith" typeof="deo:Reference">Tomaso Smith</span><sup><a href="#curatornote-2" id="curatornote-ref-2">[2]</a></sup> si occupa del popolo e lo definisce in questi termini: «Il popolo, nel cui seno risiede unicamente la forza della vita; il popolo, grande unità che tutto abbraccia, complesso di tutti i diritti, di tutte le potenze, di tutte le volontà; arbitro, centro, pernio, legge viva nel mondo». Qui evidentemente siamo al fondo della ideologia collettivista. Questo popolo non è il soggetto ed insieme il termine dell’azione politica; è Dio in terra, espressione di tutte le forze della vita. Come sia per essere ridotta per l’uomo la vita sotto il dominio di questo Dio, non c’è bisogno di dire. Per quanto maestosa possa essere questa realtà totale, per essa l’uomo è mortificato ed i singoli elementi che compongono il tutto non possono nel tutto ritrovarsi. Può sembrare questa mistica del popolo una esaltazione dell’uomo ed una liberazione da Dio; ma si tratta soltanto in realtà della servitù che diventa fatale per l’uomo quante volte, liberatosi da Dio, viene sacrificato alla potenza di un tutto che non è Dio.</p><p class="paragraph" data-counter="2" id="p-2">Così soltanto la trascendenza può salvare l’uomo dalla schiavitù, cui, per falso amore del popolo, lo condanna ogni regime che nel popolo non riesca a ritrovare la umile irriducibile sostanza umana ed i rapporti, veramente liberatori, dell’uomo con Dio.</p><ol id="curatorNotes"><li about="https://w3id.org/moro/enoam/data/121166/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> «L’Unità», quotidiano, organo del partito comunista italiano, fondato nel 1924. <a href="#curatornote-ref-1">↑</a></li><li about="https://w3id.org/moro/enoam/data/121166/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Tomaso Smith (1886-1966), giornalista, antifascista, fondatore nel 1946 del giornale «Il Momento». L’articolo citato è T. Smith, <em>Grandezza di Roma</em>, «L’Unità», 5 ottobre 1947. <a href="#curatornote-ref-2">↑</a></li></ol></body></html>