<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.202" name="dcterms.relation"/><meta content="10.48678/unibo/aldomoro1.4.2.202" name="dcterms.identifier"/><meta content="Moro, Aldo, [Moro risponde ai suoi critici], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.202." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Moro risponde ai suoi critici]</title>
<div id="mentionMeta"><meta about="https://w3id.org/moro/enoam/data/luigi-gui" typeof="foaf:Person"/><meta about="https://w3id.org/moro/enoam/data/luigi-gui" content="Luigi Gui" property="rdfs:label"/><meta about="https://w3id.org/moro/enoam/data/luigi-gui" property="owl:sameAs" resource="http://www.wikidata.org/entity/Q1415906"/><meta about="https://w3id.org/moro/enoam/data/luigi-gui" content="Gui, Luigi" property="skos:prefLabel"/><meta about="https://w3id.org/moro/enoam/data/fabrizio-cicchitto" typeof="foaf:Person"/><meta about="https://w3id.org/moro/enoam/data/fabrizio-cicchitto" content="Fabrizio Cicchitto" property="rdfs:label"/><meta about="https://w3id.org/moro/enoam/data/fabrizio-cicchitto" property="owl:sameAs" resource="http://www.wikidata.org/entity/Q3737980"/><meta about="https://w3id.org/moro/enoam/data/fabrizio-cicchitto" content="Cicchitto, Fabrizio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/enrico-berlinguer" typeof="foaf:Person"/><meta about="https://w3id.org/moro/enoam/data/enrico-berlinguer" content="Enrico Berlinguer" property="rdfs:label"/><meta about="https://w3id.org/moro/enoam/data/enrico-berlinguer" property="owl:sameAs" resource="http://www.wikidata.org/entity/Q164995"/><meta about="https://w3id.org/moro/enoam/data/enrico-berlinguer" content="enrico-berlinguer" property="wdt:P1986"/><meta about="https://w3id.org/moro/enoam/data/enrico-berlinguer" content="Berlinguer, Enrico" property="skos:prefLabel"/><meta about="https://w3id.org/moro/enoam/data/enzo-forcella" typeof="foaf:Person"/><meta about="https://w3id.org/moro/enoam/data/enzo-forcella" content="Enzo Forcella" property="rdfs:label"/><meta about="https://w3id.org/moro/enoam/data/enzo-forcella" property="owl:sameAs" resource="http://www.wikidata.org/entity/Q3726529"/><meta about="https://w3id.org/moro/enoam/data/enzo-forcella" content="Forcella, Enzo" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Moro risponde ai suoi critici]</h1><p class="paragraph" data-counter="1" id="p-1">Il mio discorso in Parlamento sul caso Lockheed<sup><a href="#curatornote-1" id="curatornote-ref-1">[1]</a></sup> ha ricevuto attenzione da parte degli osservatori politici e soprattutto della stampa e non sono mancati rilievi anche fortemente critici. Ai giornalisti in particolare vorrei pacatamente rispondere, da collega a collega, avvalendomi della cortese ospitalità de « Il Giorno »<em>,</em> al quale sono onorato di collaborare.</p><p class="paragraph" data-counter="2" id="p-2">Io non intendo naturalmente né annullare né smorzare quello che ho effettivamente detto; ma è doveroso precisare che altre cose, pure attribuitemi, non ho invece né dette, né pensate. Vi è chi ha parlato di una mia arroganza nei confronti del Parlamento, di un tentativo di bloccare, impedendo la formulazione dell’accusa, il corso della giustizia. Questi rilievi non hanno il minimo fondamento. Non c’è dubbio che le Camere riunite abbiano, nel nostro (discutibile) ordinamento, la funzione autonoma, libera, incondizionata di sottoporre a giudizio gli ex ministri. Ciò deve avvenire attraverso un dibattito ed un voto, nel corso dei quali tutte le posizioni « pro » e « contro » possono, anzi debbono, farsi valere.</p><p class="paragraph" data-counter="3" id="p-3">Prospettare una specie di automatismo costituzionale, illegittimamente fermato da quella che è solo la difesa dell’imputato, significa intaccare il meccanismo configurato dal legislatore con il suo minimo di garanzie. Alla stregua di questo curioso ragionamento, nessuno potrebbe difendersi in sede istruttoria, senza che gli venga addebitato di deviare in tal modo il procedimento nel suo svolgersi.</p><p class="paragraph" data-counter="4" id="p-4">La solennità con la quale questo rilievo è stato formulato (si tratta del resto di giornalista che parla sempre « ex cathedra »)può appena nasconderne il significato aberrante e la (modesta) vis polemica. La critica potrebbe essere avanzata, solo se si affermasse, il che è impossibile, che l’iniziativa del Parlamento è puramente formale. Ovvero se si ammettesse chiaramente che un potere di scelta esiste, ma che, nel caso in discussione, non era opportuno esercitarlo, per dare finalmente all’opinione pubblica la certezza che colpevoli di alto livello vengono perseguiti. Ma allora non si può negare di avere politicizzato il processo, posponendo una ragione di giustizia ad una ragione di opportunità.</p><p class="paragraph" data-counter="5" id="p-5">Da un’altra parte si afferma che la mia difesa non avrebbe obiettivamente giovato all’onorevole <span about="https://w3id.org/moro/enoam/data/142202/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/luigi-gui" typeof="deo:Reference">Gui</span><sup><a href="#curatornote-2" id="curatornote-ref-2">[2]</a></sup> ed anzi, secondo una versione più maliziosa, che neppure fosse rivolta a giovargli, avendo io tratto pretesto dal caso Lockheed per fare un discorso politico generale. Che il mio intervento abbia aiutato o meno la persona ingiustamente chiamata in causa, io non sono in grado di dire. Quali fossero però la mia intenzione, la mia speranza ed il mio impegno non dovrebbe essere dubbio, solo che si consideri la mia antica amicizia e la mia assoluta certezza dell’innocenza. </p><p class="paragraph" data-counter="6" id="p-6">L’estrema politicizzazione della vicenda non è stata determinata dal mio discorso, ma era un dato acquisito fin dal primo istante. L’inchiesta è stata adoperata in modo improprio nella campagna elettorale ed è stata portata avanti con tutte le sue ombre, per dimostrare che con il 20 giugno le cose sono cambiate e che si volta pagina nel malgoverno democristiano. Gli uomini erano già condannati con un procedimento che mortifica la libertà di coscienza ed esalta purtroppo la logica politica. In questa situazione, della quale ero ben consapevole, io mi sono inserito, essendone stato richiesto, con la difesa ad un tempo della innocenza degli uomini e della onorabilità del partito. Se avessi voluto parlare con efficacia, ne avrei avuto in altro modo tutta la possibilità.</p><p class="paragraph" data-counter="7" id="p-7">Si è detto che il Parlamento ha vinto. Certo questo verdetto deve essere rispettato. È la decisione che conta, anche se, da una parte o dall’altra, la si possa nel merito contestare. L’idea che il Parlamento vinca, a seconda che prevalga l’una o l’altra tesi, è da respingere, perché lesiva della dignità dell’alto consesso, il quale decide bene, e quindi vince, tutte le volte che esso esercita, correttamente, il suo potere sovrano.</p><p class="paragraph" data-counter="8" id="p-8">Nella valanga di dichiarazioni e commenti, formulati spesso con scarsa obiettività, al discorso sono attribuiti contenuti che non esistono, mentre vengono ignorate cose importanti, come, tra l’altro, il richiamo pressante, al di là di questa vicenda, ai problemi del Paese che sono gravi e si sono fatti ora anzi più gravi. Il che indica una volontà costruttiva, sia pure doverosamente espressa in un quadro di fermezza e di dignità.</p><p class="paragraph" data-counter="9" id="p-9">Io non sono uomo da cambiare, quando si tratti di orientamenti meditati e perseguiti con coerenza nel corso di una lunga esperienza politica. Ho sempre operato, ed anche in questa circostanza, con piena fiducia nel mio partito, con piena consapevolezza della sua funzione, certo non esclusiva, ma insostituibile e di estrema importanza. Ma l’ho sempre fatto con grande equilibrio. Non sono dunque allettato dalle utopie.</p><p class="paragraph" data-counter="10" id="p-10">V’è chi, deformando il mio pensiero, mi attribuisce obiettivi non seri, per potermi presentare come un visionario destinato alla sconfitta. Tra le tante parole, che non fanno avanzare di un passo sulla via della soluzione dei drammatici problemi del Paese, io mi sono mosso con il più freddo realismo nella mia azione politica e di governo, che è stata talvolta considerata immobilistica, nella misura nella quale non mi sono abbandonato alla immaginazione.</p><p class="paragraph" data-counter="11" id="p-11">È per realismo, oltre che, naturalmente, per rispetto della verità, che io ho distinto coloro che nel dibattito non hanno superato certi limiti da coloro che li hanno sorpassati, coloro che hanno parlato con riguardo da coloro che hanno parlato senza alcun riguardo. Ed ho ammonito che chi si proponga di fare, contro la verità, il processo globale alla <span about="https://w3id.org/moro/enoam/data/142202/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, chi voglia qualificarla d’indegnità morale e politica (e vi sono state voci in proposito), si colloca su una linea che preclude la collaborazione democratica.</p><p class="paragraph" data-counter="12" id="p-12">È un monito che andava fatto e che può essere ricevuto per quello che esso significa, né più, né meno. Ho detto e ripeto che vi sono posizioni differenziate. Ma certo sono stati anche notati taluni toni accusatori in sede d’Inquirente, talune forzature, taluni segni di sufficienza, l’insistente richiamo, ormai di rito, al cosiddetto malgoverno della <span about="https://w3id.org/moro/enoam/data/142202/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>. Ebbene tutto questo rischia di scivolare verso una insistita e preconcetta valutazione negativa del partito col quale si dice di volere collaborare.</p><p class="paragraph" data-counter="13" id="p-13">Il punto che i miei contraddittori discutono è relativo al tipo di <span about="https://w3id.org/moro/enoam/data/142202/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> che io considero protagonista della vita italiana di oggi. In complesso mi si attribuisce almeno il merito di gettar via la maschera e di chiarire per ciò stesso, in senso negativo naturalmente, la situazione politica. Per l’onorevole <span about="https://w3id.org/moro/enoam/data/142202/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/fabrizio-cicchitto" typeof="deo:Reference">Cicchitto</span><sup><a href="#curatornote-3" id="curatornote-ref-3">[3]</a></sup> è stato il mio un modo molto netto per far cadere, presentando una <span about="https://w3id.org/moro/enoam/data/142202/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> tutta potere e chiusura, la prospettiva del compromesso storico<sup><a href="#curatornote-4" id="curatornote-ref-4">[4]</a></sup> e rivalutare, in un certo senso, quella dell’alternativa di sinistra. </p><p class="paragraph" data-counter="14" id="p-14">In verità il mio partito ha sempre respinto l’ipotesi del compromesso storico, mentre l’onorevole <span about="https://w3id.org/moro/enoam/data/142202/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/enrico-berlinguer" typeof="deo:Reference">Berlinguer</span><sup><a href="#curatornote-5" id="curatornote-ref-5">[5]</a></sup> ha le sue difficoltà. Ma a parte ciò, ancora una volta, questa visione, pur espressa con garbo, è una deformazione della realtà. Se si tratta di deviazioni reali e non di contestazioni puntigliose ed interessate, io sono d’accordo per condannare. È impensabile che non vi sia nulla da correggere ed anche con severità. Abusi ed eccessi vanno deplorati, va ravvivato il senso dell’ideale, va valorizzato il dibattito nel partito e tra i partiti. </p><p class="paragraph" data-counter="15" id="p-15">Ma non sono d’accordo se si voglia colpire quel che viene chiamato, sommariamente, il potere, come il corpo nei confronti dell’anima della <span about="https://w3id.org/moro/enoam/data/142202/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>. Non si può sacrificare, solo perché non piace ad altri o perché essa è naturalmente competitiva, la struttura del partito, quell’originale contesto economico, sociale e politico, nutrito di stati d’animo profondi e ricco di una propria cultura, che si esprime nella <span about="https://w3id.org/moro/enoam/data/142202/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, ne definisce la fisionomia popolare, concorre con la sua presenza (e non prepotenza) a rendere compiuta la sintesi politica del nostro Stato democratico.</p><p class="paragraph" data-counter="16" id="p-16">Per altri come per <span about="https://w3id.org/moro/enoam/data/142202/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/enzo-forcella" typeof="deo:Reference">Enzo Forcella</span><sup><a href="#curatornote-6" id="curatornote-ref-6">[6]</a></sup>, quello che bisogna lasciar giudicare, condannare ed estirpare, è un sistema complessivo di governo, nel quale, di là dall’onestà e rispettabilità delle persone, si raccoglie tutto il malessere del Paese. La stessa presentazione che <span about="https://w3id.org/moro/enoam/data/142202/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/enzo-forcella" typeof="deo:Reference">Forcella </span>ne fa, ed in termini assai comprensivi, sembra ricondursi ad una ragione di opposizione e ad una prospettiva di cambiamento.</p><p class="paragraph" data-counter="17" id="p-17">Quando le cose saranno valutate con più accuratezza ed obiettività, si vedrà che molti sono mali di fondo, lentamente e faticosamente curabili, prodotti o non rimossi in forza di responsabilità che sono più vaste di quelle che si riferiscono al partito che ha più a lungo gestito il potere e con maggiore influenza. Ma non invoco certo nessuna immunità, anche se respingo le generalizzazioni offensive, se richiamo, com’è mio dovere, com’è mia profonda convinzione, il significato complessivo di questa esperienza, collocata nel momento storico nel quale essa si è svolta.</p><p class="paragraph" data-counter="18" id="p-18">In modo particolare sono stato accusato di avere evocato il primato della <span about="https://w3id.org/moro/enoam/data/142202/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> e per giunta come fondamento di un indirizzo politico. Che cosa mai c’è da attendersi, ci si domanda, da questa inopportuna, anacronistica riaffermazione, proprio mentre questo partito è isolato e sconfitto?</p><p class="paragraph" data-counter="19" id="p-19">V’è intanto chi contesta la genuinità, il valore di questo consenso, quasi che, più che di una adesione, si tratti di una necessità. Altro, insomma, è la quantità, altro la qualità. Su quest’ultimo punto vorrei dire che conta la scelta che si fa, il giudizio finale che si dà in una situazione politica e di una situazione politica. In un Paese teso ed inquieto come il nostro, dove c’è sempre sproporzione tra immaginazione e realtà, questa, diciamo così, riserva sul voto, riguarda un po’ tutti i partiti, ma non ha le dimensioni che vengono indicate. Si può dire che quel che si accetta preclude quello che decisamente non si vuole. È quindi chiaro che l’elettorato non ha voluto accordare il primato al <span about="https://w3id.org/moro/enoam/data/142202/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> e che ha visto, pur tra tanti confusi risentimenti e vagheggiamenti, nell’integrità della forza e del prestigio della <span about="https://w3id.org/moro/enoam/data/142202/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> la più efficace difesa di intuizioni e di valori che ha considerato ancora una volta irrinunziabili.</p><p class="paragraph" data-counter="20" id="p-20">Sarebbe poco saggio non tenerne conto e pensare che questo complesso di aspirazioni, d’idealità, d’interessi ragionevoli, di punti di vista, possa essere seccamente ricacciato indietro, mantenendo altrimenti inalterato l’equilibrio del Paese. Sembrano esserne convinti anche i comunisti, i quali non mancano di mortificare (la quotidiana polemica da partito a partito), ma non mancano neppure di domandare. E tanto meno questa alternativa può essere sottovalutata, quanto più essa appaia radicata nella struttura popolare ed espressione di una visione propria delle cose e non di un’effimera strumentalizzazione da parte di chicchessia.</p><p class="paragraph" data-counter="21" id="p-21">Ho dunque richiamato il nostro primato, fatto che implica diritti e doveri, per significare queste cose, per concentrare l’attenzione sulla realtà e per rispondere con fierezza e dignità a coloro che intendevano e intendono contestare radicalmente la <span about="https://w3id.org/moro/enoam/data/142202/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>. E non sono andato al di là del segno. Non ho affermato una pretesa di esclusività o anche solo di egemonia.</p><p class="paragraph" data-counter="22" id="p-22">Collocandoci sempre su un terreno di pari dignità, anche se la misura del consenso è diversa, noi democratici cristiani siamo stati da sempre per la collaborazione e lo siamo naturalmente ancora. Basta solo che non si deformi la nostra fisionomia, che non ci si consideri, a differenza degli altri, portatori d’interessi parassitari, che si rispettino le nostre idee, che non si menomi il nostro prestigio e non si disconosca la nostra funzione. La quale è, lo sappiamo bene, essenziale e commisurata alla nostra posizione di maggior partito italiano. Che sia o meno predominante, come si discute, è forse una disputa oziosa. Certo non pretendiamo di obbligare altri, non dettiamo le nostre condizioni. Ma nessuno può trattarci come fossimo boccheggianti ed elevare, nei nostri confronti, una questione morale.</p><p class="paragraph" data-counter="23" id="p-23">Ci muoviamo e ci muoveremo con grande senso di responsabilità, ma con altrettante chiarezza e fermezza. In una situazione così intricata e, da ogni punto di vista, così esplosiva, non ci mancherà l’occasione, ed è nostro dovere al quale siamo estremamente sensibili, di confrontare le nostre posizioni con quelle altrui e anche là dove il confronto è più nuovo, più rischioso e più importante. Lo faremo con la consapevolezza dell’estrema delicatezza del quadro politico, della situazione difficile nella quale il Paese si trova, ma con il vigore che ci deriva dalla nostra capacità rappresentativa, dai nostri impegni, dalla certezza che il nostro contributo alla stabilità ed al progresso del Paese non sta nella rinuncia, ma nell’assunzione, in una naturale dialettica democratica, delle nostre responsabilità.</p><ol id="curatorNotes"><li about="https://w3id.org/moro/enoam/data/142202/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Ci si riferisce all’azienda aerospaziale Usa che pagò tangenti per assicurarsi, a partire dal 1972, forniture all’aeronautica italiana degli aerei da trasporto C-130. <a href="#curatornote-ref-1">↑</a></li><li about="https://w3id.org/moro/enoam/data/142202/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Luigi Gui (1914-2010), politico italiano, deputato per la Dc (dal 1948 al 1976 e dal 1979 al 1983) e senatore fra il 1976 e il 1979, tra i vari incarichi ministeriali che ricoprì, vi fu la nomina a ministro della Pubblica Istruzione fra il 1962 e il 1968, della Difesa dal 1968 al 1970 e dell’Interno dal 1974 al 1976. Fu coinvolto, nella metà degli anni Settanta, nello scandalo Lockheed, ma dopo il processo venne assolto dalla Corte costituzionale (che allora svolgeva funzioni di tribunale per gli atti compiuti dai ministri nelle proprie funzioni). <a href="#curatornote-ref-2">↑</a></li><li about="https://w3id.org/moro/enoam/data/142202/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Fabrizio Cicchitto (1940), politico italiano, esponente della sinistra lombardiana, è stato deputato per il Psi dal 1976 al 1983. <a href="#curatornote-ref-3">↑</a></li><li about="https://w3id.org/moro/enoam/data/142202/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Espressione con cui si indica la strategia politica elaborata e sostenuta, tra il 1973 e il 1979, dal Partito comunista italiano, in seguito alla riflessione compiuta dal segretario Enrico Berlinguer sull’esperienza cilena del governo di Unidad Popular di Allende. Tale strategia si fondava sulla necessità della collaborazione e dell’accordo fra le forze popolari di ispirazione comunista e socialista con quelle di ispirazione cattolico-democratica, al fine di dar vita a uno schieramento politico capace di realizzare un programma di profondo risanamento e rinnovamento della società e dello Stato italiani, sulla base di un consenso di massa tanto ampio da poter resistere ai contraccolpi delle forze più conservatrici. <a href="#curatornote-ref-4">↑</a></li><li about="https://w3id.org/moro/enoam/data/142202/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Enrico Berlinguer (1922-1984), politico italiano, segretario del Pci dal 1972 [Dizionario biografico degli italiani, <em>ad vocem</em>]. <a href="#curatornote-ref-5">↑</a></li><li about="https://w3id.org/moro/enoam/data/142202/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Enzo Forcella (1921-1999), scrittore e giornalista italiano, fu tra i primi giornalisti a seguire la fondazione di <em>La Repubblica</em> e dal 1976 al 1986 ricoprì il ruolo di direttore di Rai Radio 3. <a href="#curatornote-ref-6">↑</a></li></ol></body></html>