<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.218" name="dcterms.relation"/><meta content="10.48678/unibo/aldomoro1.4.2.218" name="dcterms.identifier"/><meta content="Moro, Aldo, [Discorso ad Atri], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.218." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso ad Atri]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/guido-carli" typeof="foaf:Person"/><meta about="https://w3id.org/moro/enoam/data/guido-carli" content="Guido Carli" property="rdfs:label"/><meta about="https://w3id.org/moro/enoam/data/guido-carli" property="owl:sameAs" resource="http://www.wikidata.org/entity/Q563217"/><meta about="https://w3id.org/moro/enoam/data/guido-carli" content="guido-carli" property="wdt:P1986"/><meta about="https://w3id.org/moro/enoam/data/guido-carli" content="Carli, Guido" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso ad Atri]</h1><p class="paragraph" data-counter="1" id="p-1">La
      <span about="https://w3id.org/moro/enoam/data/142218/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non intende certamente sottrarsi al giudizio
      dell’opinione pubblica ed anzi desidera mantenere un continuo ed
      intenso rapporto con il suo elettorato. « È quindi naturale che
      essa, a distanza di un anno dalle elezioni, faccia un bilancio della sua
      iniziativa e s’interroghi con scrupolo sulla fedele attuazione
      della sua linea politica. Ebbene, tenuto conto delle circostanze, il
      giudizio è positivo. Il volto della <span about="https://w3id.org/moro/enoam/data/142218/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non è
      cambiato ed è perfettamente riconoscibile. Al termine di questo
      periodo, che ci appare più lungo perché tutto carico di tensioni
      e di rischi, si può dire in coscienza ai militanti ed agli elettori
      democratici cristiani che in complesso il paese è stato guidato nel
      rispetto di quei fondamentali valori e interessi dei quali la Democrazia
      Cristiana ha assunto la rappresentanza e la difesa. E ciò è
      avvenuto, ancora una volta, senza alcuna forzatura autoritaria e al di
      fuori di ogni settarismo, nella piena salvaguardia cioè della
      democrazia ed in una visione d’insieme della vita nazionale ».</p><p class="paragraph" data-counter="2" id="p-2">«
      La <span about="https://w3id.org/moro/enoam/data/142218/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha continuato nella sua utile mediazione sociale e
      politica ed ha tenuto il Governo non solo per il fatto di avere
      conservato, in una durissima lotta, la maggioranza relativa, ma anche in
      forza di una più larga accettazione, derivante da ragioni obiettive,
      il che impone, ancora una volta, particolare senso di misura e di
      responsabilità ».</p><p class="paragraph" data-counter="3" id="p-3">« Le condizioni del paese ed il
      modo di essere dei rapporti tra le forze politiche hanno reso questa prova
      molto severa. La posizione riservata dei partiti intermedi, a cominciare
      da quello socialista, posizione della quale si possono comprendere alcune
      ragioni e che è comunque oggetto di rispetto, non va mai dimenticata
      e dovrebbe essere tenuta presente da certe correnti di opinione che
      sembrano pronte a coglierci in fallo per trarne conseguenze che sarebbero
      comunque disastrose. L’incoraggiamento a parlare con queste forze
      ci trova naturalmente disponibili. Si tratta però di un dialogo
      difficile. Certo, se i dati della situazione fossero stati meno rigidi, il
      quadro politico sarebbe risultato più limpido. Non vi è dunque
      una responsabilità della <span about="https://w3id.org/moro/enoam/data/142218/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la quale pertanto
      merita di essere non abbandonata, ma aiutata ».</p><p class="paragraph" data-counter="4" id="p-4">« Malgrado
      tutto però, il quadro politico come era stato richiesto dalla
      direzione, è rimasto integro, poiché noi non abbiamo dato luogo
      ad una collaborazione politica con il <span about="https://w3id.org/moro/enoam/data/142218/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, ma abbiamo tenute
      ferme le obiettive convergenze, già verificatesi, ivi incluse quelle
      del <span about="https://w3id.org/moro/enoam/data/142218/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, oggi impegnato in un processo critico non concluso
      ma di evidente rilievo. Convergenze dettate dal senso di
      responsabilità verso il paese, in un momento particolarmente
      difficile, del quale è doveroso dare atto ».</p><p class="paragraph" data-counter="5" id="p-5">« Del
      resto quale sarebbe stata per tutti l’alternativa? Si collocano in
      questo quadro, e cioè assunzione di responsabilità senza
      mutamento del quadro politico, le intese programmatiche raggiunte dai
      partiti e che hanno trovato in Parlamento vasti consensi<sup><a href="#curatornote-1" id="curatornote-ref-1">[1]</a></sup>. Questi
      accordi facilitano la soluzione di gravi problemi, dando un contenuto
      più incisivo al regime delle astensioni non concordate, le quali, pur
      arricchite di taluni concreti programmi, restano il dato politico che noi
      abbiamo ritenuto non modificabile e non superabile e che in effetti non
      abbiamo né modificato né superato. Non si vuol certo negare che
      questo discorso sia significativo; ma si deve negare che sia stata presa
      un’altra strada, il cui sbocco risulti obbligato ».</p><p class="paragraph" data-counter="6" id="p-6">«
      Queste intese hanno un loro equilibrio che nasce dalla molteplicità
      delle parti in causa. Non ci sono né vincitori né vinti, nessuno
      di noi si riconosce pienamente in quel che è stato insieme definito;
      sono solo valorizzati apporti diversi apparsi componibili. Ci conforta,
      nel merito, il giudizio positivo ed autorevole di <span about="https://w3id.org/moro/enoam/data/142218/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/guido-carli" typeof="deo:Reference">Guido Carli</span><sup><a href="#curatornote-2" id="curatornote-ref-2">[2]</a></sup>. Desidero
      dire che la nostra lealtà, nei limiti indicati, è fuori
      discussione. L’accusa, come sempre facile, alla Democrazia
      Cristiana di coltivare riserve mentali è del tutto infondata. Ma
      naturalmente abbiamo il diritto e il dovere di discutere negli spazi che
      sono ancora aperti ».</p><p class="paragraph" data-counter="7" id="p-7">« Il dibattito non è
      l’anticamera del tradimento. Mentre accettiamo, pur non
      condividendole tutte, le decisioni assunte sul tema del decentramento,
      vogliamo rilevare che talune ragioni fatte valere nella dialettica
      centralismo-decentramento sono non già difesa di privilegi personali,
      ovviamente assai contingenti, ma dati di un processo che deve essere
      condotto avanti con una visione compiuta e responsabile delle cose ».</p><p class="paragraph" data-counter="8" id="p-8">«
      Memori della vocazione autonomista della D.C. dobbiamo accogliere
      volenterosamente, benché non abituale, questo nuovo modo di essere
      della nostra vita sociale, ma avendo anche, per quest’ultimo come
      per altri punti, ben presenti i rischi del frazionamento e
      l’esigenza, cui si è fatto giustamente richiamo, di
      riaggregazione sociale. Tra l’altro c’è la
      necessità di non essere in ordine sparso in Europa con perdita
      ulteriore di peso politico. Occorre dunque, pur nella varietà di uno
      Stato democratico ben caratterizzato, una volontà unitaria la quale
      vinca, mano a mano, la inquietudine così frequente nella nostra vita
      nazionale, e assesti quest’ultima in un modo costruttivo, facendo
      dell’<span about="https://w3id.org/moro/enoam/data/142218/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> un Paese non convulso ed inconcludente. Ma, ad un
      tempo, libero, operoso e ordinato ».</p><ol id="curatorNotes"><li about="https://w3id.org/moro/enoam/data/142218/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il 28 giugno i
          partiti che permettevano l’esperienza del governo Andreotti
          avevano siglato un accordo programmatico, che faceva fare un passo
          avanti alla cosiddetta “solidarietà nazionale”. <a href="#curatornote-ref-1">↑</a></li><li about="https://w3id.org/moro/enoam/data/142218/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Guido Carli
          (1914-1993), economista italiano, dal 1960 al 1975 fu governatore
          della Banca d’Italia. In quel momento era presidente di
          Confindustria [Dizionario biografico degli italiani, <em>ad vocem</em>].
          <a href="#curatornote-ref-2">↑</a></li></ol></body></html>