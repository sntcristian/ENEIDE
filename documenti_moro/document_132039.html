<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.039" name="dcterms.relation"/><meta content="10.48678/unibo/aldomoro1.3.2.039" name="dcterms.identifier"/><meta content="Moro, Aldo, [Dichiarazione all'atto di accettazione dell’incarico di formare il secondo governo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.039." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Dichiarazione all'atto di accettazione dell’incarico di formare il secondo governo</title>
<div id="mentionMeta"><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito socialdemocratico italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito repubblicano italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito liberale italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Dichiarazione all'atto di accettazione dell’incarico di formare il secondo governo </h1><p class="paragraph" data-counter="1" id="p-1">Desidero innanzitutto ringraziare nel modo più vivo il <span about="https://w3id.org/moro/enoam/data/132039/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/antonio-segni" typeof="deo:Reference">Presidente della Repubblica</span><sup><a href="#curatornote-1" id="curatornote-ref-1">[1]</a></sup> per l'onore che mi ha fatto, conferendomi ancora una volta l'incarico di costituire il Governo. Incarico che io ho accettato con riserva e sullo svolgimento del quale, nelle sue fasi salienti, riferirò al Capo dello Stato. Compirò perciò ogni sforzo per giungere, su basi di chiarezza politica e di operante solidarietà tra i partiti, alla formazione di un governo di coalizione, del quale, facciano parte la <span about="https://w3id.org/moro/enoam/data/132039/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, il <span about="https://w3id.org/moro/enoam/data/132039/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span>, il <span about="https://w3id.org/moro/enoam/data/132039/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">PSDI</span> ed il <span about="https://w3id.org/moro/enoam/data/132039/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">PRI</span>. Desidero richiamare in questo momento le dichiarazioni da me rese in questa sede l’11 novembre scorso e poi tradotte in impegni politici e programmatici approvati dal Parlamento. Si tratta ora di approfondire e chiarire, dopo l'esperienza dei mesi scorsi, alcuni aspetti del programma e di verificare la comune volontà politica dei Gruppi parlamentari e dei partiti di sostenere con piena convinzione ed impegno l'azione generale del Governo e la attuazione del programma. Sono perfettamente consapevole delle difficoltà che sono nella presente realtà economica, sociale e politica del Paese e del dovere che il Governo ha di affrontare con chiarezza di prospettive e con ferma decisione. Ed è proprio di fronte a queste difficoltà che si dà prova, ed io sono convinto che essa verrà data, della capacità dei partiti democratici chiamati a comporre la maggioranza di assumere tutte le responsabilità che la situazione imperiosamente indica. Mentre infatti sono aperti e si impongono i problemi, già identificati, di rinnovamento economico, sociale e politico, sui quali si devono impegnare forze democratiche e popolari, per dare più pieno e concreto contenuto alla libertà, emergono le difficoltà economiche, che vanno seguite ed affrontate tempestivamente con opportune misure anticongiunturali, con attenta considerazione della realtà e nello intento di assicurare ad ogni costo, nella stabilità monetaria, il valore reale delle retribuzioni ed il più alto livello dell'occupazione. Per questi vitali obiettivi sono chiamate a comporre il Governo forze popolari, pronte a difendere innanzitutto la libertà ed a promuovere, nel quadro delle libertà garantite dalla costituzione, benessere e progresso sociale. Il Governo, che io tenterò di costituire, opererà naturalmente con una maggioranza nettamente delimitata, sulla base di una precisa differenziazione politica, che ho ripetutamente delineato, nei confronti del <span about="https://w3id.org/moro/enoam/data/132039/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, delle forze di destra ed anche del <span about="https://w3id.org/moro/enoam/data/132039/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Pli</span>. Opererà, nel vincolo dell'Alleanza atlantica e della solidarietà europea, per assicurare il libero gioco democratico e per realizzare obiettivi di libertà, di giustizia e di pace per il popolo italiano. </p><ol id="curatorNotes"><li about="https://w3id.org/moro/enoam/data/132039/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Antonio Segni (1891-1972), uomo politico democristiano e presidente della Repubblica dal 1962. <a href="#curatornote-ref-1">↑</a></li></ol></body></html>