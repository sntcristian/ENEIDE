<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.147" name="dcterms.relation"/><meta content="10.48678/unibo/aldomoro1.3.1.147" name="dcterms.identifier"/><meta content="Moro, Aldo, [Articolo per il Corriere della Sera], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.147." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Articolo per il «Corriere della Sera»]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Articolo per il «Corriere della Sera»]</h1><p class="paragraph" data-counter="1" id="p-1">La <span about="https://w3id.org/moro/enoam/data/131147/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha condotto questa campagna elettorale<sup><a href="#curatornote-1" id="curatornote-ref-1">[1]</a></sup> riaffermando la continuità della sua politica. Lo ha fatto non per mera opportunità, ma per offrire un serio elemento di valutazione al corpo elettorale. È una continuità questa, s’intenda bene, che non riguarda una politica timida e di respiro limitato. Nella nostra azione di ieri e di oggi, non vi è dunque rinuncia alla novità, alla iniziativa, all’utile aderenza alla realtà sociale e politica in evoluzione. La continuità è nel movimento, ieri come oggi, ma in un movimento ordinato ed equilibrato che si svolga con la piena garanzia della libertà nelle sue molteplici manifestazioni. Per questo abbiamo assicurato ed intendiamo assicurare per l’avvenire il reale sviluppo economico e sociale del paese sulla base della libertà d’iniziativa e della solidarietà sociale e non alla stregua di chiusure classiste e di impostazioni collettivistiche. Il nostro programma dice chiaramente che non ci siamo trasformati per strada in un partito classista e collettivistica, che riteniamo sempre valida una concezione pluralistica, libera, mobile della società e che su questa base ci appare, non solo possibile, ma certo il massimo sviluppo della società italiana. Abbiamo perciò ripetuto nel modo più impegnativo che la nazionalizzazione della energia elettrica<sup><a href="#curatornote-2" id="curatornote-ref-2">[2]</a></sup> è un provvedimento singolare, giustificato in vista del carattere condizionante del settore energetico nei confronti dell’intera vita economica e sociale, il che richiede in via eccezionale un completo accentramento di esso nella pubblica disponibilità. La regola invece della vita economica resta la libertà; la privata iniziativa è ancora naturalmente posta a base dello sviluppo. Ciò non significa naturalmente per noi un modo di tutelare particolari interessi, una battuta di arresto sulla via della giustizia.</p><p class="paragraph" data-counter="2" id="p-2">Noi crediamo che la libertà consenta e richieda forme di coordinamento, vincoli di solidarietà, interventi correttivi ed orientativi dello Stato. Del resto anche in passato, quando la straordinaria espansione della vita economica e sociale si è realizzata al di fuori di pericolosi livellamenti collettivistici, non sono mancate precise assunzioni di responsabilità della collettività nazionale e misurati, ma penetranti interventi dello Stato. Questo è il senso per noi, anche se con le caratteristiche di una più piena consapevolezza e di un impegno più vivo, della politica di programmazione economica destinata a dare un ritmo unitario ed organico alla multiforme azione dello Stato con riferimento alla vita economica ed a delineare un quadro razionale per l’attività economica privata, la quale vi si inserisca con il sussidio di un’apprezzabile certezza e con la esatta visione degli interessi collettivi, i quali al di là dell’episodico e del momentaneo, coincidono sempre, in un regime libero, con i legittimi interessi dei singoli.</p><p class="paragraph" data-counter="3" id="p-3">Questa è la condizione di un benessere più diffuso, di una vera giustizia, di un definitivo superamento di dislivelli ormai inaccettabili e delle zone d’ombra, più o meno vaste, e non solo del Mezzogiorno, che sono ancora nel paese. Questa spinta verso la giustizia è inarrestabile e la <span about="https://w3id.org/moro/enoam/data/131147/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vuole secondarla, continuare a secondarla con lo stesso sapiente contemperamento, che ha caratterizzato la sua azione passata, di un principio liberalizzatore che faccia sprigionare vitali energie umane, e di un principio parallelo d’intervento pubblico che colmi lacune insostenibili e tenga conto di predominanti fattori umani e sociali.</p><p class="paragraph" data-counter="4" id="p-4">Questa vasta azione di progresso e di giustizia va collocata in uno Stato forte ed ordinato, presidio di tutte le libertà, espresso in poteri ed organi dei quali sia garantita la libera esplicazione della propria funzione, articolato in varie efficienti comunità ed in prima linea quelle locali, ivi comprese le regioni. Noi siamo favorevoli a questa grande riforma, purché vi sia, a sostenerla, una organica maggioranza democratica.</p><p class="paragraph" data-counter="5" id="p-5">Per un altro verso questo processo di sviluppo, che è fatto economico, sociale e politico, richiede il sostegno di una scuola estremamente diffusa, sapientemente articolata, strumento essa stessa di eguaglianza, di giustizia, di pienezza umana. Un grande sforzo per istruzione, specie professionale, e per la educazione dei giovani condiziona non solo sul piano tecnico, ma umano il progresso in atto nel nostro paese. Anche questo, così come il superamento dei dislivelli regionali e la maggiore partecipazione delle categorie lavoratrici ai beni, a tutti i beni, della vita, è un fatto di giustizia per il quale siamo totalmente impegnati. Il nostro senso di responsabilità pone perciò in piena evidenza la scuola pubblica con tutte le sue esigenze, ma non fa dimenticare alla nostra sensibilità di cattolici il grande tema della scuola libera, dei suoi inalienabili diritti ai quali vogliamo dare giusta rivendicazione della coscienza cristiana del nostro paese.</p><p class="paragraph" data-counter="6" id="p-6">Questa campagna elettorale è anche caratterizzata dalla grande polemica circa la posizione della <span about="https://w3id.org/moro/enoam/data/131147/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nei confronti del <span about="https://w3id.org/moro/enoam/data/131147/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>. Quando abbiamo accettato la presente formula di Governo<sup><a href="#curatornote-3" id="curatornote-ref-3">[3]</a></sup>, abbiamo obbedito ad una situazione di necessità per l’evidente mancanza di alternative democratiche, ma abbiamo compiuto insieme un atto consapevole di scelta. Abbiamo guardato al valore che avrebbe una definitiva collocazione del <span about="https://w3id.org/moro/enoam/data/131147/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> nell’area democratica, al significato dello svincolo di questo partito da un pericoloso collegamento con il <span about="https://w3id.org/moro/enoam/data/131147/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, alla prospettiva dell’isolamento dell’estrema sinistra totalitaria. Ma non abbiamo ignorato le differenze d’ideali e di programmi, i rischi dell’impresa, la precarietà e debolezza delle formule sperimentali, le sole che finora si potessero adottare, la necessità di un più deciso e pieno impegno politico del <span about="https://w3id.org/moro/enoam/data/131147/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>. In questa delicata fase elettorale, nella quale vi sono, e non per nostra colpa, più problemi che soluzioni, si domanda come si svolgerà il cammino ulteriore del <span about="https://w3id.org/moro/enoam/data/131147/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> e che cosa avverrà, se la realtà non dovesse corrispondere alle attese dell’opinione pubblica democratica. Ma noi possiamo rispondere evidentemente solo di noi stessi, del nostro programma, dell’uso che faremo del potere che ci sarà affidato. Per questo, in una situazione nella quale non mancano speranze, ma neppure incertezze e pericoli, appare naturale l’invito della <span about="https://w3id.org/moro/enoam/data/131147/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a confermare la sua forza.</p><p class="paragraph" data-counter="7" id="p-7">La storia di questi anni dice che cosa può accadere, che cosa si può attendere dalla <span about="https://w3id.org/moro/enoam/data/131147/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E questa storia ha un largo significato positivo, di garanzia appunto, di libertà e di progresso. Conviene consolidare quel partito che è fondamento della vita democratica in <span about="https://w3id.org/moro/enoam/data/131147/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Conviene aumentare la forza contrattuale di un partito di libertà, di un partito che vuole la giustizia, ma con l’uomo e per l’uomo. Conviene ripetere la mobilitazione popolare intorno alle grandi idee cristiane vive nel paese. In forza di questa mobilitazione è stata resa vana finora la potenza comunista e la libertà è stata difesa serenamente, ma fermamente. È da provare che un’altra dislocazione delle forze politiche in <span about="https://w3id.org/moro/enoam/data/131147/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sarebbe più efficace. È provato invece che con una forte <span about="https://w3id.org/moro/enoam/data/131147/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> la garanzia continua.  </p><ol id="curatorNotes"><li about="https://w3id.org/moro/enoam/data/131147/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131147/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il provvedimento di nazionalizzazione dell’energia elettrica fu approvato con la Legge 6 dicembre 1962, n. 1643. <a href="#curatornote-ref-2">↑</a></li><li about="https://w3id.org/moro/enoam/data/131147/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-3">↑</a></li></ol></body></html>