<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.016" name="dcterms.relation"/><meta content="10.48678/unibo/aldomoro1.3.1.016" name="dcterms.identifier"/><meta content="Moro, Aldo, Ricordo di De Gasperi, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.016." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>Ricordo di De Gasperi</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Ricordo di De Gasperi</h1><p class="paragraph" data-counter="1" id="p-1">La <span about="https://w3id.org/moro/enoam/data/131016/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si ritrova unita anche quest’anno nel rendere omaggio, memore e devoto, ad Alcide <span about="https://w3id.org/moro/enoam/data/131016/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-1" id="curatornote-ref-1">[1]</a></sup> nel quinto anniversario della sua scomparsa. Ricorda essa dell’uomo di partito l’ampia e responsabile visione politica, il luminoso insegnamento di tanti anni, la fede sempre viva nei valori della democrazia e della patria, la guida saggia e vigorosa nelle tante difficili prove nelle quali la <span about="https://w3id.org/moro/enoam/data/131016/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dové cimentarsi. Ricorda essa dell’uomo di governo l’opera grandiosa di ricostruzione morale e materiale del paese, la pacifica evoluzione degli ordinamenti costituzionali, il consolidamento delle basi democratiche del nuovo Stato, la vigile difesa contro la minaccia totalitaria, la larga accettazione di ogni utile collaborazione politica, l’azione riformatrice per corrispondere ad esigenze di giustizia e dare una base popolare allo Stato democratico, la costante apertura verso la collaborazione internazionale e la solidarietà europea: un decennio di imponenti realizzazioni che, pur con i limiti di ogni opera umana, ha posto davvero le basi per la nuova storia d’<span about="https://w3id.org/moro/enoam/data/131016/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="2" id="p-2">In queste vicende, spesso dolorose e di sconcertante complessità, pur tra tante, notevoli ed indimenticabili figure, emerge come protagonista, in una posizione di superiore equilibrio e di riconosciuta altissima autorità, Alcide <span about="https://w3id.org/moro/enoam/data/131016/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>.</p><p class="paragraph" data-counter="3" id="p-3">Il passare degli anni, l’irrompere nella realtà politica di nuovi problemi, anche il superamento di alcuni temi che apparvero in altro momento dominanti, non hanno diminuito la grandezza della personalità di Alcide <span about="https://w3id.org/moro/enoam/data/131016/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> e l’importanza della sua opera a servizio del paese; non hanno attenuato il dolore per la sua scomparsa, il ricordo, la riconoscenza, il costante rispettoso riferimento al suo pensiero ed al suo esempio. Un pensiero ed un esempio che costituiscono una realtà ancora viva ed operante nella situazione politica italiana.</p><p>***</p><p class="paragraph" data-counter="4" id="p-4">Nella impossibilità di rievocare compiutamente la figura e l’opera di Alcide <span about="https://w3id.org/moro/enoam/data/131016/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, ci limiteremo a richiamare solo alcuni tratti significativi della sua impostazione politica. E innanzi tutto la sua rigida e ferma posizione antitotalitaria, la sua rivendicazione costante ed appassionata della libertà ed in specie della libertà politica che della libertà senz’altro è manifestazione necessaria e insieme condizione indispensabile.</p><p class="paragraph" data-counter="5" id="p-5">Questa impostazione antitotalitaria, nascente dalla cristiana consapevolezza della dignità dell’uomo, ed anche da una drammatica esperienza storica della quale egli fu vivamente partecipe, egli tenne ferma con una rigidezza esemplare, come principio orientatore della sua azione politica. Si trattava di salvare l’<span about="https://w3id.org/moro/enoam/data/131016/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dall’insidia e dalla minaccia del vecchio e del nuovo totalitarismo, di manifestare la dignità e l’efficienza delle istituzioni rappresentative, di far credere nel Parlamento, nella dialettica delle opinioni, nel succedersi delle maggioranze, di richiamare al valore ideale della libertà ed al suo significato costruttivo nella realtà sociale. E tutto ciò in ambiente e tempo difficili, per immaturità, per inesperienza, per intiepidimento delle coscienze, per il disagio economico e sociale, per lo smarrimento provocato da tante dolorose vicende. Ma <span about="https://w3id.org/moro/enoam/data/131016/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> tenne duro, con il suo richiamo costante, con la sua insistenza tenace nella vigile difesa delle istituzioni democratiche. E come non ebbe mai compromessi sui principii, così non si adattò a misurare l’entità storica dei vari tipi di minaccia totalitaria alla dignità umana ed alla libertà politica; ma ogni minaccia considerò importante e degna di essere fermamente combattuta, in quanto attentato al principio di libertà. Un diverso atteggiamento gli sarebbe sembrato un compromesso con i principii. Perciò la sua resistenza fu costante, multiforme, ferma, dignitosa, democratica, ispirata ad un alto ideale umano e sociale. </p><p class="paragraph" data-counter="6" id="p-6">Lo Stato democratico egli considerò conseguentemente come una importante manifestazione della dignità della persona, fenomeno umano insomma, e insieme come lo strumento necessario, e strumento delicatissimo, per la garanzia e lo sviluppo della libertà umana nella società. Perciò, intendendone tutto il valore umano, e certo senza farne un assoluto, rispettò profondamente lo Stato, ne difese l’autonomia nel suo ordine, lavorò per conciliarlo con l’uomo. Sentì perciò pure l’altezza e il significato morale della vocazione civile dei cattolici, della loro autonoma e responsabile azione, per risolvere, secondo la propria ispirazione ideale, i problemi della convivenza sociale, della garanzia della libertà, della instaurazione del retto ordine sociale.</p><p class="paragraph" data-counter="7" id="p-7">Una posizione dominante nel suo sistema politico e soprattutto nella sua pratica di governo ebbe il centrismo democratico<sup><a href="#curatornote-2" id="curatornote-ref-2">[2]</a></sup>, che non fu solo un fatto, nelle sue linee fondamentali, sufficientemente stabile di alleanze, ma anche un indirizzo politico, una responsabile autolimitazione, una larga e generosa corrispondenza alla varietà e complessità delle valutazioni politiche del paese. Il centrismo democratico fu in <span about="https://w3id.org/moro/enoam/data/131016/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> innanzi tutto una delimitazione, tanto rigida quanto egli ritenne fosse necessario nella situazione politica del momento per combattere la buona battaglia per la difesa della democrazia in <span about="https://w3id.org/moro/enoam/data/131016/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, dell’area occupata dai partiti liberi da tentazioni e suggestioni totalitarie, pur nella diversità (del resto feconda) delle loro particolari intuizioni della democrazia e dello Stato.</p><p class="paragraph" data-counter="8" id="p-8">Implicava dunque la politica del centro democratico un valore positivo, sia perché realizzava una concorde difesa dei valori democratici in una situazione ancora per tanti versi incerta e difficile, sia perché attuava una rispettosa, feconda collaborazione con forze politiche di varia ispirazione e tradizione, ma tutte ritenute utili, sulla base di una fondamentale adesione al sistema democratico, per l’apporto che potevano dare alla instaurazione dello Stato democratico in <span about="https://w3id.org/moro/enoam/data/131016/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="9" id="p-9">In questo quadro si inserisce la particolare considerazione che <span about="https://w3id.org/moro/enoam/data/131016/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> sempre manifestò per quelle correnti di pensiero politico che egli individuò come componenti della tradizione politica italiana e forze vive per lo sviluppo democratico del paese: la socialista democratica, la liberale, la repubblicana.</p><p class="paragraph" data-counter="10" id="p-10">Peraltro <span about="https://w3id.org/moro/enoam/data/131016/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> non identificò rigidamente questa area con una piattaforma compiuta e inderogabile di governo, così come fu sempre attento, con alto senso di responsabilità e con l’occhio vigile ed esperto del grande conoscitore della realtà politica italiana, ad ogni possibile allargamento di questa area, per porre su basi più sicure lo stato democratico in <span about="https://w3id.org/moro/enoam/data/131016/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ed era evidente − soprattutto negli ultimi più difficili momenti della sua esperienza politica, che si andava concludendo tra nuove sconcertanti realtà psicologiche e politiche − che ad una eventuale, più ampia area di sicurezza democratica in sede parlamentare, non si accompagnava una coerente, corrispettiva soluzione dei problemi di governo. Così anche nella fase più feconda e prestigiosa della sua attività, <span about="https://w3id.org/moro/enoam/data/131016/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, di fronte alle altrui difformi decisioni e, soprattutto, di fronte alla esigenza di attuazioni programmatiche ritenute necessarie per lo sviluppo democratico del paese − attuazioni da altri magari rispettate, ma non condivise − non esitò a dare vita a governi di coalizione democratica, ma su più ristretta area parlamentare. Ed immaginò che la legge maggioritaria<sup><a href="#curatornote-3" id="curatornote-ref-3">[3]</a></sup> potesse allargare questa prospettiva, assicurando migliore articolazione e maggiore vitalità alla democrazia italiana.</p><p class="paragraph" data-counter="11" id="p-11">In definitiva il centrismo per <span about="https://w3id.org/moro/enoam/data/131016/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> fu tutt’altro che immobilismo e remora alla spinta democratica e sociale che scaturiva ineluttabilmente dal carattere popolare della <span about="https://w3id.org/moro/enoam/data/131016/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dalle profonde esigenze di rinnovamento e di sviluppo della società italiana. In questo spirito e con questa consapevolezza <span about="https://w3id.org/moro/enoam/data/131016/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> promosse le prime grandi riforme e le iniziative di giustizia sociale per il popolo italiano. Il centrismo fu così considerato come un sicuro ancoraggio democratico, presupposto ad una vivace ed ardita azione politica per il rinnovamento e l’adeguamento delle strutture sociali; una garanzia contro la violenza rivoluzionaria, la mancanza di misura, di equilibrio, di aderenza alla realtà spirituale e sociale del paese, non come impedimento al progresso ed alla necessaria attuazione di giustizia nella società italiana. Solo così, egli pensava, si riconcilia lo Stato con le masse popolari, si pacifica la società in se stessa, si fonda su basi sicure di convinzione e di giustizia lo stato democratico.</p><p>***</p><p class="paragraph" data-counter="12" id="p-12">La stessa alta, inflessibile considerazione per i valori della democrazia, insieme con la preoccupazione di garantire all’<span about="https://w3id.org/moro/enoam/data/131016/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sicurezza politica e militare, ispirarono la multiforme e ricca attività di politica estera di Alcide <span about="https://w3id.org/moro/enoam/data/131016/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, una attività alla quale, nella consapevolezza del suo valore condizionante per ogni altra esplicazione di attività politica, egli dedicò senza stanchezza il meglio delle sue energie e la maggior ricchezza del suo pensiero e della sua intuizione. Politica di ferma e pur serena difesa dei confini politici e dei confini ideali del mondo libero. E politica intelligente, duttile, misurata di collaborazione internazionale, alla quale si dispose non solo in aderenza agli ideali unitari proposti dalla sua coscienza di cristiano e di democratico, ma anche considerandola come il solo mezzo per assicurare nel consesso internazionale, una presenza magari modesta, ma efficace dell’<span about="https://w3id.org/moro/enoam/data/131016/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Fondò la sua dignità di rappresentante in sede internazionale del nostro paese su un rigido senso di misura e di limiti, ma credette nella utilità dei contatti, nel progresso dei tempi, nella forza persuasiva e conciliante di una assoluta lealtà, nell’insostituibile valore sul terreno culturale e spirituale del nostro paese. Non fu mai la sua «cupidigia di servilismo»<sup><a href="#curatornote-4" id="curatornote-ref-4">[4]</a></sup>, ma accortezza, prudenza, lungimiranza, fiducia, in definitiva, nel corso della storia e nella capacità di recare giustizia della progrediente democrazia nei rapporti internazionali. Ed all’<span about="https://w3id.org/moro/enoam/data/131016/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita pensò, con un calore nuovo, fatto di ansia e di speranza insieme, sino all’ultimo istante, non solo come particolare garanzia di efficace presenza dell’<span about="https://w3id.org/moro/enoam/data/131016/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei tempi nuovi, non solo come autorevole duttile articolazione solidaristica nel concerto dei popoli, ma come affermazione, in un ambiente storicamente definito e preparato all’incontro dalla storia, dal costume, dalla cultura, dal bisogno, di quelle ragioni di unità, di quella progressiva ascesa verso superiori intese tra gli uomini, che la sua coscienza cristiana gli suggeriva. </p><p class="paragraph" data-counter="13" id="p-13">Al servizio di così alti ideali egli pose il partito, unito in forza anche della sua autorità e del suo magistero morale; un partito che egli formò, preparò e condusse nella grande impresa della ricostruzione del paese, che resta legata al nome di Alcide <span about="https://w3id.org/moro/enoam/data/131016/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> e a quello della <span about="https://w3id.org/moro/enoam/data/131016/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Degno omaggio alla sua memoria, concreta manifestazione della volontà nostra di seguire gli indirizzi ideali che egli ci ha dato, è oggi accrescere la coscienza della permanente funzione della <span about="https://w3id.org/moro/enoam/data/131016/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nello sviluppo democratico del paese, ed affrontare in profonda unità, pur nella vivace dialettica delle idee, in piena consapevolezza di ideali e programmi, con spirito di sacrificio, di tolleranza e di solidarietà, le battaglie che già si annunciano negli incerti sviluppi della nuova storia di <span about="https://w3id.org/moro/enoam/data/131016/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p><strong>ALDO MORO  </strong></p><ol id="curatorNotes"><li about="https://w3id.org/moro/enoam/data/131016/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-1">↑</a></li><li about="https://w3id.org/moro/enoam/data/131016/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Attuata dal 1947, la politica del centrismo si era basata sulla collaborazione tra la Dc e i partiti laici minori (socialdemocratici, liberali e repubblicani). <a href="#curatornote-ref-2">↑</a></li><li about="https://w3id.org/moro/enoam/data/131016/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla Legge 31 marzo 1953, n. 148, in vigore per le elezioni politiche del 7 giugno 1953, che modificò la legge elettorale introducendo un premio di maggioranza consistente nell’assegnazione del 65% dei seggi alla Camera dei deputati alla lista, o al gruppo di liste collegate, che avesse superato il 50% dei voti validi. Promulgata con l’obiettivo di rafforzare la coalizione centrista al governo e rimasta nota come “legge truffa”, fu abrogata dalla Legge 31 luglio 1954, n. 615. <a href="#curatornote-ref-3">↑</a></li><li about="https://w3id.org/moro/enoam/data/131016/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Riferita a De Gasperi, l’espressione era stata utilizzata da Vittorio Emanuele Orlando nel 1947 in occasione del dibattito parlamentare per la ratifica del Trattato di pace firmato a Parigi il 10 febbraio. <a href="#curatornote-ref-4">↑</a></li></ol></body></html>