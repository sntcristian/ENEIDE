<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.292" name="dcterms.relation"/><meta content="10.48678/unibo/aldomoro1.3.2.292" name="dcterms.identifier"/><meta content="Moro, Aldo, [Discorso tenuto al Coni in occasione della premiazione dei vincitori italiani alle Olimpiadi di Grenoble], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.292." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto alConiin occasione della premiazione dei vincitori italiani alle Olimpiadi di Grenoble</title>
<div id="mentionMeta"><meta about="https://w3id.org/moro/enoam/data/giulio-onesti" typeof="foaf:Person"/><meta about="https://w3id.org/moro/enoam/data/giulio-onesti" content="Giulio Onesti" property="rdfs:label"/><meta about="https://w3id.org/moro/enoam/data/giulio-onesti" property="owl:sameAs" resource="http://www.wikidata.org/entity/Q596724"/><meta about="https://w3id.org/moro/enoam/data/giulio-onesti" content="Onesti, Giulio" property="skos:prefLabel"/><meta about="https://w3id.org/moro/enoam/data/comitato-olimpico-nazionale-italiano" typeof="foaf:Organization"/><meta about="https://w3id.org/moro/enoam/data/comitato-olimpico-nazionale-italiano" content="Coni" property="rdfs:label"/><meta about="https://w3id.org/moro/enoam/data/comitato-olimpico-nazionale-italiano" property="owl:sameAs" resource="http://www.wikidata.org/entity/Q1114833"/><meta about="https://w3id.org/moro/enoam/data/achille-corona" typeof="foaf:Person"/><meta about="https://w3id.org/moro/enoam/data/achille-corona" content="Achille Corona" property="rdfs:label"/><meta about="https://w3id.org/moro/enoam/data/achille-corona" property="owl:sameAs" resource="http://www.wikidata.org/entity/Q3604352"/><meta about="https://w3id.org/moro/enoam/data/achille-corona" content="Corona, Achille" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Coni in occasione della premiazione dei vincitori italiani alle Olimpiadi di Grenoble </h1><p>Signor <span about="https://w3id.org/moro/enoam/data/132292/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giulio-onesti" typeof="deo:Reference">Presidente</span> del <span about="https://w3id.org/moro/enoam/data/132292/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comitato-olimpico-nazionale-italiano" typeof="deo:Reference">Coni</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">come Ella ha detto, è ormai una lieta consuetudine quella di ritrovarsi di quando in quando in questa sala per prendere gradevole contatto con il mondo sportivo italiano e per celebrare delle vittorie. È una consuetudine frequente, perché le vittorie conquistate sono ormai tante. Io desidero dirvi come sia lieto di essere in qualche modo partecipe di questa vostra festa di famiglia. La vittoria che oggi celebriamo è una vittoria splendida, per la sua stessa natura, per le difficoltà che le prove presentavano, per lo sforzo che questa vittoria ha richiesto. Uno sforzo che è stato affrontato da questi giovani con grande spirito di sacrificio. Io sono lieto di questa vittoria e ne sono lieto per voi, cari giovani, che avete avuto il premio della vostra lunga, severa preparazione. Ne sono lieto per il <span about="https://w3id.org/moro/enoam/data/132292/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comitato-olimpico-nazionale-italiano" typeof="deo:Reference">CONI</span>, che vede premiate le sue attività intensamente rivolte alla preparazione sportiva della gioventù italiana. Ne sono lieto per il nostro Paese, che fa così di frequente e d’altra parte doverosa autocritica: non saremmo un regime democratico se non sapessimo fare un’autocritica, una reciproca autocritica. È molto bello pensare che il nostro Paese, malgrado tutto, si sa affermare nel mondo e che ciò avviene in larga misura per il vigore e per la capacità di vittorie dei giovani sportivi che voi avete preparato.</p><p class="paragraph" data-counter="2" id="p-2">Il Governo, come ha detto l’amico <span about="https://w3id.org/moro/enoam/data/132292/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/achille-corona" typeof="deo:Reference">Corona</span><sup><a href="#curatornote-2" id="curatornote-ref-2">[2]</a></sup>, che ringrazio ancora una volta per la sua collaborazione, e come Ella ha voluto riconoscere nella sua benevolenza, ha cercato di aiutare lo sport italiano. Ha cercato di aiutarlo come era suo dovere, creando delle condizioni migliori, nelle quali esso potesse esplicare con giusta autonomia tutte le sue interiori capacità di sviluppo. Abbiamo cercato di aiutarlo con quella legge, che Ella ha citato, mi pare, fondamentale per questa ripresa che si vede con ammirazione dello sport italiano. Abbiamo cercato anche di aiutarlo con la proposta di legge relativa a una giustificata e utile detassazione (parziale, vero) degli spettacoli sportivi. Non è stato possibile, per alcuni equivoci di fine legislatura, condurre all’approvazione questa legge, ma noi sappiamo quanta importanza ad essa attribuisce il <span about="https://w3id.org/moro/enoam/data/132292/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comitato-olimpico-nazionale-italiano" typeof="deo:Reference">CONI</span> e credo che il Governo sarà, dopo la legislatura, certamente impegnato per dare quest’altro strumento in aiuto della vostra azione. Soprattutto in vista della diffusione dello sport italiano, in modo che esso diventi non un fenomeno di élite (non può essere tale in un regime democratico come il nostro), ma un fenomeno di massa. Bisogna che si arrivi a tutti i giovani italiani; che tutti i giovani italiani possano trovare nello sport uno strumento equilibratore della propria personalità, una forza educativa che li aiuti a inserirsi in maniera costruttiva nella vita sociale del nostro Paese. Diciamo queste cose senza alcuno spirito paternalistico. Come ha detto <span about="https://w3id.org/moro/enoam/data/132292/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/achille-corona" typeof="deo:Reference">Corona</span>, c’è un momento significativo che è vissuto dalla nostra società in questo momento ed è proprio la esplosione dei giovani, l’attesa dei giovani, il loro desiderio, il loro impegno, il loro diritto di partecipare in modo più attivo e costruttivo alla vita del loro Paese.</p><p class="paragraph" data-counter="3" id="p-3">Questa manifestazione di vitalità è in sé positiva, anche se talune delle forme nelle quali essa si è espressa, hanno sconcertato e creato dei problemi. Ma noi preferiamo vedere il nucleo positivo di questa richiesta dei giovani di partecipare, con una nuova autorità alla vita sociale e politica del loro Paese. Bisogna che questi giovani, che tutti i giovani per operare in modo costruttivo abbiano degli ideali. In sostanza, oggi noi rileviamo come vi sia uno scontento per la aridità che per tanti aspetti caratterizza una società come quella moderna, tante volte concepita in modo puramente edonistico.</p><p class="paragraph" data-counter="4" id="p-4">Una aridità che genera della inquietudine. Inquietudine, scontento, proprio per questa aridità della nostra vita sociale; inquietudine, scontento di fronte a delle storture, a delle ingiustizie che ancora esistono nella nostra società. I giovani, certo, vogliono portare del nuovo a hanno delle cose nuove da portare nella nostra vita sociale. Bisogna che le portino con spirito di ordine e con un senso ideale. Ecco qual è il significato, fra gli altri, della cerimonia di oggi: nel vostro atto, cari giovani, vogliamo cogliere questo aspetto ideale, cioè quello che è la critica dello sport, un severo dominio di se stessi in vista di una vittoria alla quale non sospinge nessun interesse, ma solo la gioia di una umana affermazione della propria personalità. Ebbene, di molti ideali abbiamo bisogno nelle nostre società perché si svolga in modo costruttivo l’apporto delle nuove generazioni alla vita del Paese. Ma tra questi ideali lasciatemi porre in grande rilievo lo sport, che guida le vostre vittorie e che vi consente di raggiungerle. E quindi allo sport italiano, uno sport sempre più diffuso nella nostra popolazione, io vorrei affidare, sicuro di trovare eco nella sua sensibilità, signor Presidente, nella sensibilità dei giovani sportivi, anche questo compito: di essere un fermento rinnovatore della nostra società alla luce di grandi ideali e nella affermazione dei valori umani.</p><ol id="curatorNotes"><li about="https://w3id.org/moro/enoam/data/132292/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giulio Onesti (1912-1981), dirigente sportivo e presidente del Coni. <a href="#curatornote-ref-1">↑</a></li><li about="https://w3id.org/moro/enoam/data/132292/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Achille Corona (1914-1979), politico socialista e ministro del Turismo e dello Spettacolo. <a href="#curatornote-ref-2">↑</a></li></ol></body></html>