<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.053" name="dcterms.relation"/><meta content="10.48678/unibo/aldomoro1.4.1.053" name="dcterms.identifier"/><meta content="Moro, Aldo, [Brindisi in occasione dell’anniversario dello sbarco di Colombo in America], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.053." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in occasione dell’anniversario dello sbarco diColomboinAmerica]</title>
<div id="mentionMeta"><meta about="https://w3id.org/moro/enoam/data/istituto-italo-latino-americano" typeof="foaf:Organization"/><meta about="https://w3id.org/moro/enoam/data/istituto-italo-latino-americano" content="Istituto Italo-Latinoamericano" property="rdfs:label"/><meta about="https://w3id.org/moro/enoam/data/istituto-italo-latino-americano" content="http://www.wikidata.org/entity/Q605682" property="owl:sameAs" resource="http://www.wikidata.org/entity/Q605682"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/cristoforo-colombo" typeof="foaf:Person"/><meta about="https://w3id.org/moro/enoam/data/cristoforo-colombo" content="Cristoforo Colombo" property="rdfs:label"/><meta about="https://w3id.org/moro/enoam/data/cristoforo-colombo" property="owl:sameAs" resource="http://www.wikidata.org/entity/Q7322"/><meta about="https://w3id.org/moro/enoam/data/cristoforo-colombo" content="cristoforo-colombo" property="wdt:P1986"/><meta about="https://w3id.org/moro/enoam/data/cristoforo-colombo" content="Colombo, Cristoforo" property="skos:prefLabel"/><meta about="https://w3id.org/moro/enoam/data/rio-grande" typeof="dcterms:Location"/><meta about="https://w3id.org/moro/enoam/data/rio-grande" content="Rio Grande" property="rdfs:label"/><meta about="https://w3id.org/moro/enoam/data/rio-grande" property="owl:sameAs" resource="http://www.wikidata.org/entity/Q160636"/><meta about="https://w3id.org/moro/enoam/data/america" typeof="dcterms:Location"/><meta about="https://w3id.org/moro/enoam/data/america" content="America" property="rdfs:label"/><meta about="https://w3id.org/moro/enoam/data/america" property="owl:sameAs" resource="http://www.wikidata.org/entity/Q828"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d'America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/oceano-atlantico" typeof="dcterms:Location"/><meta about="https://w3id.org/moro/enoam/data/oceano-atlantico" content="Oceano Atlantico" property="rdfs:label"/><meta about="https://w3id.org/moro/enoam/data/oceano-atlantico" property="owl:sameAs" resource="http://www.wikidata.org/entity/Q97"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/san-salvador" typeof="dcterms:Location"/><meta about="https://w3id.org/moro/enoam/data/san-salvador" content="San Salvador" property="rdfs:label"/><meta about="https://w3id.org/moro/enoam/data/san-salvador" property="owl:sameAs" resource="http://www.wikidata.org/entity/Q845540"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in occasione dell’anniversario dello sbarco di Colombo in America]</h1><p>Eccellenze,</p><p class="paragraph" data-counter="1" id="p-1">sono lieto di poter celebrare questa data così significativa alla presenza di tanti rappresentanti di un <span about="https://w3id.org/moro/enoam/data/141053/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/america" typeof="deo:Reference">Continente</span> a noi particolarmente caro, nella sede di questo <span about="https://w3id.org/moro/enoam/data/141053/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/istituto-italo-latino-americano" typeof="deo:Reference">Istituto Italo-Latinoamericano</span><sup><a href="#curatornote-1" id="curatornote-ref-1">[1]</a></sup>, la cui funzione è di rendere più concreta ed attuale la fraterna amicizia che ci lega ai paesi dell’<span about="https://w3id.org/moro/enoam/data/141053/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>.</p><p class="paragraph" data-counter="2" id="p-2">Il mio pensiero va oggi a tutti gli americani, al nord ed al sud del <span about="https://w3id.org/moro/enoam/data/141053/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/rio-grande" typeof="deo:Reference">Rio Grande</span><sup><a href="#curatornote-2" id="curatornote-ref-2">[2]</a></sup> ed a quei leali cittadini dei vostri Paesi che – in momenti difficili – partirono da questa penisola per formarsi oltreoceano una nuova esistenza. Credo infatti che molto si debba a questi americani di origine italiana che, nel corso dei secoli – possiamo dire a partire dallo stesso <span about="https://w3id.org/moro/enoam/data/141053/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/cristoforo-colombo" typeof="deo:Reference">Colombo</span><sup><a href="#curatornote-3" id="curatornote-ref-3">[3]</a></sup> – sono stati una componente così importante nel rendere sempre più stretti ed efficaci i vincoli di amicizia tra i nostri Paesi.</p><p class="paragraph" data-counter="3" id="p-3">Tante sono le considerazioni sulle quali potremmo soffermarci in questa occasione. Mi pare però che, preminente fra tutte le altre, ce ne sia una; ed è la constatazione che, in poco meno di cinque secoli, un patrimonio umanistico e culturale di ispirazione cristiana si è dilatato, attraverso la scoperta d’<span about="https://w3id.org/moro/enoam/data/141053/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/america" typeof="deo:Reference">America</span>, uscendo da confini geograficamente angusti per svilupparsi rigogliosamente nel <span about="https://w3id.org/moro/enoam/data/141053/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/america" typeof="deo:Reference">Nuovo Mondo</span>.</p><p class="paragraph" data-counter="4" id="p-4">È oggi veramente impressionante rilevare quanto è stato realizzato in un periodo storicamente assai breve; dalle grandi metropoli che costellano il <span about="https://w3id.org/moro/enoam/data/141053/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/america" typeof="deo:Reference">Continente</span> americano al suo imponente sviluppo tecnologico, alla posizione assunta dagli <span about="https://w3id.org/moro/enoam/data/141053/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> e da tutto l’emisfero americano negli affari mondiali.</p><p class="paragraph" data-counter="5" id="p-5">Se tutto questo è un dato di fatto che non può non renderci orgogliosi, dobbiamo peraltro constatare, nelle vaste aree geografiche aperte all’umanità da <span about="https://w3id.org/moro/enoam/data/141053/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/cristoforo-colombo" typeof="deo:Reference">Colombo</span>, anche un profondo dibattito ed un movimento storico, i quali sono tesi all’affrancamento economico e spirituale di tante genti.</p><p class="paragraph" data-counter="6" id="p-6">Nelle <span about="https://w3id.org/moro/enoam/data/141053/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/america" typeof="deo:Reference">Americhe</span>, come del resto in <span about="https://w3id.org/moro/enoam/data/141053/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> ed in altre parti del mondo, possiamo osservare le contraddizioni più significative della nostra epoca e cioè il contrasto fra i grandi centri di progresso e le aree non ancora sufficientemente sviluppate.</p><p class="paragraph" data-counter="7" id="p-7">Credo che sia nostro dovere e nostro comune impegno adoperarci per il superamento di queste differenze e di queste disarmonie, al fine di inserire in una più giusta società coloro i quali ancora oggi vivono ai margini del benessere e della cultura e che, di conseguenza, sentono il peso di una inaccettabile mortificazione. Ed è proprio rinvigorendo valori umanistici e cristiani, i quali informano la nostra comune civiltà, che potremo perseguire con successo questo scopo, camminando con dignità verso il futuro.</p><p class="paragraph" data-counter="8" id="p-8">In questo momento ed in questa sede è poi naturale sottolineare una delle massime conquiste nella storia del genere umano, che si ricollega alla scoperta, operata da <span about="https://w3id.org/moro/enoam/data/141053/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/cristoforo-colombo" typeof="deo:Reference">Colombo</span>, di una nuova dimensione terrestre. Mi riferisco allo sbarco quest’anno, sul nostro satellite, dei primi uomini, partiti dal vostro <span about="https://w3id.org/moro/enoam/data/141053/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/america" typeof="deo:Reference">continente</span>, non tanto lontano dal luogo dove fu avvistata la prima <span about="https://w3id.org/moro/enoam/data/141053/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/san-salvador" typeof="deo:Reference">isola americana</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="9" id="p-9">Al posto delle fragili navi spagnuole dell’epoca, condotte dal navigatore genovese, disponiamo oggi di strumenti tecnologicamente perfetti, messi in opera per schiudere la via a nuove scoperte scientifiche ed al progresso umano. Questi strumenti, vanto dei nostri tempi, sono certamente il risultato dello sforzo tenace, della dedizione intelligente e appassionata degli uomini applicati alla scienza ed alla tecnica nel corso dei secoli. In questa sede vorrei ricordare il grande contributo dato a questo progresso dai popoli dei due lati dell’<span about="https://w3id.org/moro/enoam/data/141053/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/oceano-atlantico" typeof="deo:Reference">Atlantico</span>, nell’intercambio di conoscenze, di idee e di beni materiali, il quale ebbe inizio nel 1492 con l’arrivo dei primi navigatori europei in <span about="https://w3id.org/moro/enoam/data/141053/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/america" typeof="deo:Reference">America</span> e che si è andato via via sviluppando in una mutua collaborazione.</p><p class="paragraph" data-counter="10" id="p-10">È nostra ambizione veder consolidati ed accresciuti questi rapporti, fra il vecchio e il nuovo mondo, nel perseguimento di sempre maggiori conquiste nei campi dell’economia come della vita spirituale. Ed è con questi sentimenti che desidero formulare, per tutti i Paesi che Voi così degnamente rappresentate a <span about="https://w3id.org/moro/enoam/data/141053/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, l’augurio più vivo dell’<span about="https://w3id.org/moro/enoam/data/141053/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>: l’augurio di un degno avvenire nei crescenti vincoli di solidarietà che ci uniscono, nel comune impegno per la formazione di una società giusta, libera e pacifica.</p><ol id="curatorNotes"><li about="https://w3id.org/moro/enoam/data/141053/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Istituto italo-latinoamericano (Iila) era stato fondato nel dicembre del 1966 (alla presenza dello stesso Moro in qualità di presidente del Consiglio) ed era frutto di un accordo tra l’Italia e i venti paesi dell’America Latina. <a href="#curatornote-ref-1">↑</a></li><li about="https://w3id.org/moro/enoam/data/141053/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Rio Grande è il fiume che, per buona parte del suo percorso, segna il confine tra gli Stati Uniti d’America e il Messico. <a href="#curatornote-ref-2">↑</a></li><li about="https://w3id.org/moro/enoam/data/141053/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Cristoforo Colombo (1451-1506), navigatore genovese, è ritenuto il primo europeo a essere giunto sulle coste del continente americano nel 1492.  <a href="#curatornote-ref-3">↑</a></li><li about="https://w3id.org/moro/enoam/data/141053/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il 20 luglio 1969 era avvenuto l’allunaggio, ossia lo sbarco sulla luna della missione spaziale statunitense. <a href="#curatornote-ref-4">↑</a></li></ol></body></html>