<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.007" name="dcterms.relation"/><meta content="10.48678/unibo/aldomoro1.2.2.007" name="dcterms.identifier"/><meta content="Moro, Aldo, [Sulle mozioni riguardanti l’inchiesta nella fase preliminare del processo penale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.007." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle mozioni riguardanti l’inchiesta nella fase preliminare del processo penale]</title>
<div id="mentionMeta"><meta about="https://w3id.org/moro/enoam/data/piero-calamandrei" typeof="foaf:Person"/><meta about="https://w3id.org/moro/enoam/data/piero-calamandrei" content="Piero Calamandrei" property="rdfs:label"/><meta about="https://w3id.org/moro/enoam/data/piero-calamandrei" property="owl:sameAs" resource="http://www.wikidata.org/entity/Q1130486"/><meta about="https://w3id.org/moro/enoam/data/piero-calamandrei" content="piero-calamandrei" property="wdt:P1986"/><meta about="https://w3id.org/moro/enoam/data/piero-calamandrei" content="Calamandrei, Piero" property="skos:prefLabel"/><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/polizia-di-stato" typeof="foaf:Organization"/><meta about="https://w3id.org/moro/enoam/data/polizia-di-stato" content="Polizia di Stato" property="rdfs:label"/><meta about="https://w3id.org/moro/enoam/data/polizia-di-stato" property="owl:sameAs" resource="http://www.wikidata.org/entity/Q897817"/><meta about="https://w3id.org/moro/enoam/data/adone-zoli" typeof="foaf:Person"/><meta about="https://w3id.org/moro/enoam/data/adone-zoli" content="Adone Zoli" property="rdfs:label"/><meta about="https://w3id.org/moro/enoam/data/adone-zoli" property="owl:sameAs" resource="http://www.wikidata.org/entity/Q366104"/><meta about="https://w3id.org/moro/enoam/data/adone-zoli" content="adone-zoli" property="wdt:P1986"/><meta about="https://w3id.org/moro/enoam/data/adone-zoli" content="Zoli, Adone" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/riccardo-lombardi" typeof="foaf:Person"/><meta about="https://w3id.org/moro/enoam/data/riccardo-lombardi" content="Riccardo Lombardi" property="rdfs:label"/><meta about="https://w3id.org/moro/enoam/data/riccardo-lombardi" property="owl:sameAs" resource="http://www.wikidata.org/entity/Q3934504"/><meta about="https://w3id.org/moro/enoam/data/riccardo-lombardi" content="riccardo-lombardi_res-98c55ecc-87ee-11dc-8e9d-0016357eee51" property="wdt:P1986"/><meta about="https://w3id.org/moro/enoam/data/riccardo-lombardi" content="Lombardi, Riccardo" property="skos:prefLabel"/><meta about="https://w3id.org/moro/enoam/data/stefano-riccio" typeof="foaf:Person"/><meta about="https://w3id.org/moro/enoam/data/stefano-riccio" content="Stefano Riccio" property="rdfs:label"/><meta about="https://w3id.org/moro/enoam/data/stefano-riccio" property="owl:sameAs" resource="http://www.wikidata.org/entity/Q19468748"/><meta about="https://w3id.org/moro/enoam/data/stefano-riccio" content="Riccio, Stefano" property="skos:prefLabel"/><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/alcide-malagugini" typeof="foaf:Person"/><meta about="https://w3id.org/moro/enoam/data/alcide-malagugini" content="Alcide Malagugini" property="rdfs:label"/><meta about="https://w3id.org/moro/enoam/data/alcide-malagugini" property="owl:sameAs" resource="http://www.wikidata.org/entity/Q3608984"/><meta about="https://w3id.org/moro/enoam/data/alcide-malagugini" content="alcide-malagugini" property="wdt:P1986"/><meta about="https://w3id.org/moro/enoam/data/alcide-malagugini" content="Malagugini, Alcide" property="skos:prefLabel"/><meta about="https://w3id.org/moro/enoam/data/paolo-rossi" typeof="foaf:Person"/><meta about="https://w3id.org/moro/enoam/data/paolo-rossi" content="Paolo Rossi" property="rdfs:label"/><meta about="https://w3id.org/moro/enoam/data/paolo-rossi" content="Rossi, Paolo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle mozioni riguardanti l’inchiesta nella fase preliminare del processo penale]</h1><p class="paragraph" data-counter="1" id="p-1">La discussione<sup><a href="#curatornote-1" id="curatornote-ref-1">[1]</a></sup> che si è svolta in quest’aula a proposito delle mozioni <span about="https://w3id.org/moro/enoam/data/122007/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/piero-calamandrei" typeof="deo:Reference">Calamandrei</span><sup><a href="#curatornote-2" id="curatornote-ref-2">[2]</a></sup> e <span about="https://w3id.org/moro/enoam/data/122007/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-3" id="curatornote-ref-3">[3]</a></sup> ha lasciato in noi un senso di pena e anche di perplessità. Un senso di pena per il modo nel quale questa discussione della mozione è stata condotta, frantumando in una serie infinita di episodi – addotti come esempi di crudeltà delle forze di polizia – quella che dovrebbe essere, secondo la natura propria della mozione, la indicazione stringata di una linea politica in ordine alla quale la Camera chiede chiarimenti al Governo e prende poi le sue decisioni. Un senso di perplessità – dicevo – anche di fronte a quello che resta in piedi in questo momento della mozione <span about="https://w3id.org/moro/enoam/data/122007/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/piero-calamandrei" typeof="deo:Reference">Calamandrei</span>, intorno alla quale le varie parti della Camera vanno prendendo posizione attraverso dichiarazioni di voto. Le quali, per la loro diversa impostazione, per il loro diverso tenore in certo senso mostrano che un equivoco è a base dell’adesione che le varie parti politiche stanno per dare alla mozione. È, quindi, necessaria qualche parola di chiarificazione da parte nostra. Innanzitutto, per quanto riguarda il significato politico della impostazione di principio che sta a base delle mozioni, soprattutto, evidentemente, della mozione <span about="https://w3id.org/moro/enoam/data/122007/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span>, ma in certo senso inizialmente anche di quella <span about="https://w3id.org/moro/enoam/data/122007/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/piero-calamandrei" typeof="deo:Reference">Calamandrei</span>, la cui portata è stata poi chiarita ed attenuata.</p><p class="paragraph" data-counter="2" id="p-2">Ci sembra che, in sostanza, attraverso la discussione di queste mozioni, si sia cercato, senza adeguata giustificazione, di fare un processo integrale alle forze di polizia, al loro modo di comportarsi, non dico in ordine a questioni di carattere strettamente politico, per le quali potrebbe anche giustificarsi una certa passionale valutazione di alcune parti della Camera, ma anche in ordine a quello che è il compito normale della <span about="https://w3id.org/moro/enoam/data/122007/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/polizia-di-stato" typeof="deo:Reference">polizia</span>, cioè la tutela degli interessi e dei diritti dei cittadini e della collettività. Ci sembra veramente che su questo punto si sia andati al di là del giusto, al di là di quello che poteva essere verosimilmente presentato e sostenuto, si è – come dicevo – frantumata questa discussione in una serie di episodi dimostratisi poi o infondati o non sufficientemente giustificati, nell’intento di attribuire quasi una istituzionale crudeltà ed inumanità alle forze di polizia: il che sembra veramente eccessivo, soprattutto se si tiene conto da quali parti della Camera vengono poi queste accuse…</p><p class="paragraph" data-counter="3" id="p-3">... se<sup><a href="#curatornote-4" id="curatornote-ref-4">[4]</a></sup> si considera questa richiesta di umanizzazione dei sistemi di polizia in relazione appunto alle parti politiche che vengono sostenendo simili posizioni. </p><p class="paragraph" data-counter="4" id="p-4">Quindi, noi riteniamo che sia assolutamente ingiustificata, in linea di principio, l’accusa rivolta alle forze di polizia. Riteniamo che se qualche increscioso episodio si è verificato – ed io credo, che qualora sia riscontrato vero, il più delle volte debba essere attribuito ad eccesso di zelo da parte della <span about="https://w3id.org/moro/enoam/data/122007/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/polizia-di-stato" typeof="deo:Reference">polizia</span> – se qualche episodio, dicevo, si è verificato (e, derivi esso da eccesso di zelo o, come voi sostenete, da altra causa), si tratta di un episodio circoscritto, che non consente di elevare un’accusa di carattere generale a carico delle forze di polizia, che con spirito di sacrificio attendono al compito di tutela della sicurezza dei cittadini e della collettività.</p><p class="paragraph" data-counter="5" id="p-5">Quindi, di fronte ad una situazione di questa natura, l’inchiesta accettata dal <span about="https://w3id.org/moro/enoam/data/122007/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/adone-zoli" typeof="deo:Reference">ministro</span><sup><a href="#curatornote-5" id="curatornote-ref-5">[5]</a></sup> ci sembra un rimedio più che sufficiente. Forse, anzi, il <span about="https://w3id.org/moro/enoam/data/122007/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/adone-zoli" typeof="deo:Reference">ministro</span> è andato un po’ in là nell’accettazione di una commissione di inchiesta, sia pure di carattere amministrativo, perché, a nostro avviso, sarebbe stata sufficiente quella indagine fatta dai procuratori generali alla quale egli ha accennato ieri nel suo intervento. Comunque, noi non condanniamo il <span about="https://w3id.org/moro/enoam/data/122007/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/adone-zoli" typeof="deo:Reference">ministro</span> per questa nuova posizione, perché riteniamo che nella democrazia sia qualche volta opportuno che si vada al di là della stretta necessità per togliere anche soltanto il sospetto che si voglia coprire qualcosa.</p><p class="paragraph" data-counter="6" id="p-6">Ma<sup><a href="#curatornote-6" id="curatornote-ref-6">[6]</a></sup> la posizione assunta dal <span about="https://w3id.org/moro/enoam/data/122007/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/adone-zoli" typeof="deo:Reference">ministro</span> ci sembra veramente il più che si possa accettare in questa situazione, e quindi io preannunzio il voto contrario della <span about="https://w3id.org/moro/enoam/data/122007/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana</span> per quanto riguarda l’emendamento <span about="https://w3id.org/moro/enoam/data/122007/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/riccardo-lombardi" typeof="deo:Reference">Lombardi</span><sup><a href="#curatornote-7" id="curatornote-ref-7">[7]</a></sup>, che tenderebbe ad affidare l’inchiesta ad una commissione mista di magistrati e di parlamentari, rilevando sia la non necessità di questo intervento nella situazione realisticamente e spassionatamente considerata, sia il carattere strano di una simile commissione di inchiesta, che non potrebbe essere né amministrativa né parlamentare, e che quindi non trova nel nostro ordinamento giuridico un sufficiente fondamento.</p><p class="paragraph" data-counter="7" id="p-7">Per quanto riguarda le altre parti della mozione, noi accetteremo l’emendamento <span about="https://w3id.org/moro/enoam/data/122007/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/stefano-riccio" typeof="deo:Reference">Riccio</span><sup><a href="#curatornote-8" id="curatornote-ref-8">[8]</a></sup>, che tende a stralciare dal punto secondo della mozione tutte le indicazioni singole, relative all’auspicata riforma del codice di procedura penale. Che significato ha il nostro voto favorevole all’emendamento <span about="https://w3id.org/moro/enoam/data/122007/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/stefano-riccio" typeof="deo:Reference">Riccio</span>? Ha il significato di una riconferma del principio, come è stato ben chiarito nel primo e nel secondo intervento dell’onorevole <span about="https://w3id.org/moro/enoam/data/122007/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-9" id="curatornote-ref-9">[9]</a></sup>, dell’opportunità e della necessità che si proceda ad una riforma stralcio del codice di procedura penale. Un simile voto fu già espresso dalla Camera in sede di discussione del bilancio della giustizia. Esso viene oggi ripetuto. Ma al di là di ciò noi non possiamo andare, perché riteniamo che impegnare la Camera in questo momento, dopo una discussione puramente sommaria, puramente incidentale su quelle che dovrebbero essere le articolazioni fondamentali della riforma del codice di procedura penale, significhi vincolare prematuramente, senza adeguata meditazione, la volontà della Camera. Essa maturamente si esprimerà a suo tempo, quando verranno in discussione i testi della procedura penale riformata che saranno oggetto del nostro esame. E poiché l’onorevole <span about="https://w3id.org/moro/enoam/data/122007/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/alcide-malagugini" typeof="deo:Reference">Malagugini</span><sup><a href="#curatornote-10" id="curatornote-ref-10">[10]</a></sup> mi fa un cenno, che vuol significare sfiducia nella tempestività di una simile discussione e decisione, io gli faccio presente che sono già in discussione davanti alla III Commissione permanente una serie di progetti di riforma del codice di procedura penale. È stata preannunziata la presentazione di un progetto di riforma del Governo e di un altro di iniziativa parlamentare. </p><p class="paragraph" data-counter="8" id="p-8">Non si tratta, quindi, di rinviare ad una epoca molto lontana questa determinazione. È cosa che la Camera assume impegno d’onore di fare in un tempo ragionevole. Ma non ci si chieda adesso di impegnarci su formulazioni estremamente importanti con un voto che segue a una discussione la quale, più che toccare in concreto questi punti della procedura, si è dedicata a studiare i singoli casi, come ho detto, di presunto abuso della <span about="https://w3id.org/moro/enoam/data/122007/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/polizia-di-stato" typeof="deo:Reference">polizia</span>.</p><p class="paragraph" data-counter="9" id="p-9">Quindi in sostanza, il mio gruppo voterà parzialmente la mozione <span about="https://w3id.org/moro/enoam/data/122007/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/piero-calamandrei" typeof="deo:Reference">Calamandrei</span>-<span about="https://w3id.org/moro/enoam/data/122007/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/paolo-rossi" typeof="deo:Reference">Rossi Paolo</span><sup><a href="#curatornote-11" id="curatornote-ref-11">[11]</a></sup> e altri. Non voterà la parte alla quale si riferisce l’emendamento soppressivo <span about="https://w3id.org/moro/enoam/data/122007/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/stefano-riccio" typeof="deo:Reference">Riccio</span>. Voterà contro l’emendamento <span about="https://w3id.org/moro/enoam/data/122007/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/riccardo-lombardi" typeof="deo:Reference">Lombardi</span> Riccardo. Accetterà il resto della mozione. Sia ben inteso, però, che lo spirito con il quale noi accettiamo la mozione è ben diverso da quello manifestato dai colleghi di parte comunista e socialista. L’accettiamo per eccesso di spirito democratico, affinché non si dica che noi non vogliamo far luce su qualche verità spiacevole, se questa verità esiste. Oggettivamente non riterremmo giustificato l’allarme che è stato elevato. Comunque, votando, noi diamo una prova di senso democratico e invitiamo la Camera a prenderne atto.</p><ol id="curatorNotes"><li about="https://w3id.org/moro/enoam/data/122007/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito originato dalle due mozioni in discussione presentate nella seduta del 14 febbraio 1952.  <a href="#curatornote-ref-1">↑</a></li><li about="https://w3id.org/moro/enoam/data/122007/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Piero Calamandrei (1889-1956), giurista, docente di diritto processuale civile, politico, deputato all’Assemblea costituente eletto per le liste del Partito d’Azione ed iscritto al gruppo autonomista. Nella I legislatura deputato per il gruppo socialdemocratico. Si veda la voce per il DBI, a firma Stefano Rodotà, vol. 16, 1973. Per la mozione, firmata da 33 deputati e articolata in un lungo testo, si veda la seduta della Camera del 14 febbraio 1952.  <a href="#curatornote-ref-2">↑</a></li><li about="https://w3id.org/moro/enoam/data/122007/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Alessandro Affortunati, vol. 95, 2019. Per la mozione, firmata da 10 deputati, si veda la seduta della Camera del 14 febbraio 1952. <a href="#curatornote-ref-3">↑</a></li><li about="https://w3id.org/moro/enoam/data/122007/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende dopo le interruzioni provenienti dall’estrema sinistra, con l’onorevole Francesco De Martino afferma che le accuse vengono da tutte le parti della Camera. <a href="#curatornote-ref-4">↑</a></li><li about="https://w3id.org/moro/enoam/data/122007/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al Ministro di Grazia e giustizia Adone Zoli (1887-1960), avvocato, politico, senatore nella I legislatura per il gruppo democratico cristiano. Si veda la voce del DBI, a firma Francesco Malgeri, vol. 100, 2020. <a href="#curatornote-ref-5">↑</a></li><li about="https://w3id.org/moro/enoam/data/122007/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende dopo l’interruzione dell’onorevole Giovanni Giavi: «Speriamo che la polizia capisca che è eccesso di zelo». <a href="#curatornote-ref-6">↑</a></li><li about="https://w3id.org/moro/enoam/data/122007/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Riccardo Lombardi (1901-1984), ingegnere, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Giuseppe Sircana, vol. 65, 2005. L’emendamento proposto da Lombardi consisteva nel recuperare una parte della mozione Targetti (che era stata ritirata) relativa alla costituzione di una «commissione composta di magistrati e parlamentari» per indagare sui fatti in discussione.  <a href="#curatornote-ref-7">↑</a></li><li about="https://w3id.org/moro/enoam/data/122007/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Stefano Riccio (1907-2004), avvocato, docente universitario, politico, deputato all’Assemblea costituente e nella I legislatura per il gruppo democratico cristiano. L’emendamento alla mozione Targetti presentato da Riccio ne smonta, di fatto, le ragioni essenziali. In conseguenza dell’andamento del dibattito Targetti ritira la sua mozione.  <a href="#curatornote-ref-8">↑</a></li><li about="https://w3id.org/moro/enoam/data/122007/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Leone (1908-2001), giurista, politico, deputato all’Assemblea costituente e nella I legislatura per il gruppo democratico cristiano. Si veda la voce del DBI, a firma Matteo Truffelli, vol. 64, 2005. <a href="#curatornote-ref-9">↑</a></li><li about="https://w3id.org/moro/enoam/data/122007/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Alcide Malagugini (1887-1966), insegnante, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Giuseppe Sircana, vol. 67, 2006. <a href="#curatornote-ref-10">↑</a></li><li about="https://w3id.org/moro/enoam/data/122007/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Paolo Rossi (1900-1985), giurista, docente di diritto penale, politico, deputato all’Assemblea costituente per il gruppo del partito socialista italiano di unità proletaria. In seguito alla scissione interna ai socialisti, dal 3 febbraio 1947 appartenente al gruppo parlamentare del partito socialista dei lavoratori italiani, di cui è deputato nella I legislatura. Si veda la voce del DBI, a firma Gian Paolo Trifone, vol. 88, 2017. <a href="#curatornote-ref-11">↑</a></li></ol></body></html>