<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.114" name="dcterms.relation"/><meta content="10.48678/unibo/aldomoro1.3.1.114" name="dcterms.identifier"/><meta content="Moro, Aldo, [Nessuna debolezza verso i comunisti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.114." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Nessuna debolezza verso i comunisti]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Nessuna debolezza verso i comunisti]</h1><p class="paragraph" data-counter="1" id="p-1">I recenti dibattiti interni della <span about="https://w3id.org/moro/enoam/data/131114/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, in seno al Consiglio Nazionale<sup><a href="#curatornote-1" id="curatornote-ref-1">[1]</a></sup> ed ai Gruppi Parlamentari del Partito, dibattiti svoltisi con serietà, libertà e senso di responsabilità, hanno dato un importante contributo alla valutazione della situazione politica ed avuto, come meritavano, un’ampia risonanza nell’opinione pubblica. Essi stanno a dimostrare, tra l’altro, che la disciplina di voto, indispensabile soprattutto in un grande partito la cui unità è nella realtà italiana garanzia essenziale di normalità democratica, non è a scapito della interna dialettica delle opinioni e di un continuo responsabile approfondimento, nel confronto delle varie tesi, dei grandi temi della politica nazionale.</p><p class="paragraph" data-counter="2" id="p-2">Quel che importa infatti è che la <span about="https://w3id.org/moro/enoam/data/131114/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> assuma i suoi atteggiamenti, che sono sempre determinanti, in piena consapevolezza, con il concorso di tutti, riconfermando, pur nella diversità delle posizioni particolari, la forte volontà politica che in essa si esprime. E non solo non importa, ma è anzi cosa rovinosa, che in ipotesi una minoranza possa tradurre il suo dissenso, che è un criterio d’illuminazione ed un atto di solidarietà di partito, in un esterno atteggiamento contrario. Ciò romperebbe uno schieramento senza disporre di un altro che possa costituire una valida alternativa.</p><p class="paragraph" data-counter="3" id="p-3">E del resto un tale modo di procedere, che viene talvolta auspicato senza troppa ponderazione, a parte ogni altra considerazione, ridurrebbe partiti e gruppi a realtà monolitiche ed uniformi inaridendo la vita democratica. E poiché un siffatto irrigidimento appare, oltre tutto, inattuabile, il fatale risorgere di differenziazioni e di dibattiti porterebbe ad un incessante scomporsi e ricomporsi di schieramenti ed aggruppamenti, determinando inquietudine e confusione ben maggiori di quelle alle quali con la rivendicazione di una piena libertà nei confronti dei partiti si sarebbe voluto porre rimedio.</p><p class="paragraph" data-counter="4" id="p-4">Per fortuna una simile prospettiva non si è neppure affacciata in seno alla <span about="https://w3id.org/moro/enoam/data/131114/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nel corso di questi dibattiti e non solo per apprezzabile lealismo, ma per la piena consapevolezza di quel che potrebbe significare una qualsiasi frattura della unità del Partito.</p><p class="paragraph" data-counter="5" id="p-5">L’oggetto immediato del dibattito è stato il provvedimento di nazionalizzazione dell’energia elettrica<sup><a href="#curatornote-2" id="curatornote-ref-2">[2]</a></sup>, ma l’esame si è naturalmente esteso subito al quadro politico nel quale questa legge è stata concordata tra i partiti che costituiscono e sostengono il Governo<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="6" id="p-6">Vi è infatti una polemica sul passaggio in mano pubblica della energia elettrica in sé considerato sul piano della convenienza economica e dell’effettiva rispondenza alle finalità di utilità generale indicate dalla Costituzione.</p><p class="paragraph" data-counter="7" id="p-7">Vi è una polemica sulla ammissibilità della pubblicizzazione di un settore qualificato della economia in rapporto ai principi della dottrina sociale cristiana ed ai programmi politici della <span about="https://w3id.org/moro/enoam/data/131114/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="8" id="p-8">V’è una polemica soprattutto sul significato politico generale di questa decisione governativa, dei rapporti che appaiono in evidenza, a questo proposito, tra i partiti della coalizione ed in particolare tra la <span about="https://w3id.org/moro/enoam/data/131114/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed il <span about="https://w3id.org/moro/enoam/data/131114/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Si afferma così che l’avocazione allo Stato del settore elettrico non è tanto frutto di una libera valutazione, di una libera scelta della <span about="https://w3id.org/moro/enoam/data/131114/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quanto piuttosto di un compromesso politico rivolto ad assicurare l’appoggio socialista alla maggioranza di Governo.</p><p class="paragraph" data-counter="9" id="p-9">Ora io non ho difficoltà a riconoscere, come ho fatto anche in Consiglio Nazionale<sup><a href="#curatornote-4" id="curatornote-ref-4">[4]</a></sup>, che ogni coalizione richiede nei partiti che entrano a costituirla, rispetto reciproco e spirito di collaborazione, una ragionevole disposizione all’adattamento dei rispettivi punti di vista per l’elaborazione di una linea politica comune. Questo senso di misura, questo animo aperto verso le posizioni degli altri non possono naturalmente significare per nessun partito, e tanto meno per uno, come la <span about="https://w3id.org/moro/enoam/data/131114/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, sul quale gravano tante responsabilità, una rinuncia a posizioni fondamentali e caratterizzanti e neppure un pigro adattarsi, al di là del ragionevole e del giusto, a posizioni altrui, specie se non vi sia la convinzione di tutelare in tal modo gli interessi del Paese. Ora noi siamo rimasti, in queste vicende, nel quadro di ragionevoli accordi tra partiti su materie per le quali possono ben esservi diversità di opinioni, ma accostamenti e contemperamenti di punti di vista non comportano inammissibili rinunce. A rinunce od accettazioni squalificanti la <span about="https://w3id.org/moro/enoam/data/131114/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non si sarebbe adattata in nessun caso.</p><p class="paragraph" data-counter="10" id="p-10">Per quanto importante sia per essa il quadro politico nel quale opera con una prospettiva importante di sviluppo democratico<sup><a href="#curatornote-5" id="curatornote-ref-5">[5]</a></sup>, la <span about="https://w3id.org/moro/enoam/data/131114/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non si sarebbe mossa su questo terreno, se avesse visto così compromessi gli interessi fondamentali del Paese, la sua prosperità e la ordinata evoluzione sociale, che essa appunto ha contribuito così largamente a garantire nella sua pluriennale opera di Governo.</p><p class="paragraph" data-counter="11" id="p-11">Certo, la <span about="https://w3id.org/moro/enoam/data/131114/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha considerato sin dall’inizio questo tema con estrema prudenza e, pur affermando la esigenza inderogabile di un efficace coordinamento del settore, imposto da evidenti ragioni tecniche e politiche, si è prospettata la opportunità di realizzarlo senza ricorrere già in questo momento ad provvedimento di avocazione che pure è stato attuato da anni in taluni dei più prosperi e democratici paesi dell’Occidente. E tuttavia, dopo attento esame, nel quadro politico del quale parlavamo e che ha certamente esso pure il suo rilievo, ci siamo orientati verso la nazionalizzazione dell’intero settore elettrico in considerazione delle esigenze crescenti di un rigoroso coordinamento anche in vista di un ordinato sviluppo economico della nazione, le quali non vi è dubbio possano essere soddisfatte in misura maggiore e con più sicura efficacia dalla diretta gestione pubblica della impresa elettrica.</p><p class="paragraph" data-counter="12" id="p-12">Poteva temersi, e noi in effetti abbiamo temuto, che tentare la via del coordinamento e del controllo dall’esterno, con il rischio di doverne riscontrare poi la insufficienza, potesse far perdere un tempo prezioso nell’apprestamento, che postula notevoli tempi di esecuzione, dei mezzi idonei ad assicurare una gestione unitaria capace di offrire, fuori del vincolo, in taluni casi deformante, del profitto, un presupposto fondamentale per lo sviluppo più pieno, rapido ed armonico della economia nazionale.</p><p class="paragraph" data-counter="13" id="p-13">Anche se molte benemerenze infatti possono e debbono essere riconosciute ai privati imprenditori, i quali hanno creato, del resto per concessione e con l’aiuto dello Stato, una industria elettrica capace di corrispondere ai bisogni ed in accettabili condizioni tariffarie, non c’è dubbio che la diretta ed unitaria gestione pubblica potrà e dovrà ancor più velocemente sviluppare la produzione, per precorrere e stimolare i consumi, potrà e dovrà realizzare nel coordinamento possibili e necessarie riduzioni di costi, potrà e dovrà attuare una politica tariffaria qual è postulata dalla natura dell’Ente pubblico e dalla necessità di dare impulso secondo una visione generale ed obiettiva allo sviluppo equilibrato dell’economia nazionale.</p><p class="paragraph" data-counter="14" id="p-14">Se pure taluni obiettivi imposti dalla natura preliminare e condizionante di questo settore potevano immaginarsi raggiungibili in una qualche misura anche con forme meno impegnative di controllo, non v’è dubbio che essi tutti e più pienamente possono essere realizzati attraverso la gestione pubblica. Ecco perché non abbiamo esitato, per un settore così qualificato e del resto indicato esplicitamente nell’art. 43 della Costituzione<sup><a href="#curatornote-6" id="curatornote-ref-6">[6]</a></sup>, a proporre al Parlamento la nazionalizzazione dell’energia elettrica con una strutturazione tecnica ed economica ineccepibile, sicuri di fare cosa utile sul terreno economico, sociale e politico.</p><p class="paragraph" data-counter="15" id="p-15">Non è certo in contraddizione con questa valutazione ed è anzi cosa del tutto naturale che noi abbiamo in questa occasione riconfermato il proposito di non estendere ad altri settori della vita economica il provvedimento di nazionalizzazione e ridetto il nostro apprezzamento ed il nostro favore per l’iniziativa privata, che resta cardine insostituibile dello sviluppo economico e sicura garanzia di libertà.</p><p class="paragraph" data-counter="16" id="p-16">Abbiamo ritenuto utile e necessaria questa misura in un settore particolarmente qualificato; ma ciò non solo non comporta, ma anzi esclude che essa sia egualmente opportuna in settori che hanno caratteristiche diverse e non forniscono un servizio essenziale e preliminare come quello della energia. Siamo dunque in regola con la nostra ideologia e con il nostro programma politico.</p><p class="paragraph" data-counter="17" id="p-17">Questo è dunque il volto della <span about="https://w3id.org/moro/enoam/data/131114/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: aliena dal collettivismo livellatore e soffocatore, fautrice convinta delle libertà in tutte le sue forme, persuasa che neppure il regime libero si sostiene dove la originalità creatrice e la libera iniziativa siano compromesse, ma pronta a fare intervenire la collettività, quando sia necessario, a fini di sviluppo, di giustizia ed ancora di libertà. Siamo pronti cioè ad adoperare tutti gli strumenti democratici in vista della realizzazione di una società libera e giusta. Al di fuori dei miti classisti, ma con autentico spirito sociale vogliamo sviluppare la libertà, valorizzare l’uomo e far servire a questo fine, esclusivamente a questo fine, quelle forme di organico intervento pubblico che si rendano necessarie come nel caso in esame. Questo è conforme alla intuizione cristiana della vita sociale e risponde a quei vincoli di solidarietà nella libertà che la <span about="https://w3id.org/moro/enoam/data/131114/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> riconosce essenziali ed inserisce nella sua equilibrata visione politica.</p><p class="paragraph" data-counter="18" id="p-18">Dal tema importante, ma ancora particolare, della nazionalizzazione, che ha ricevuto in Consiglio Nazionale e nei Gruppi largo suffragio, l’attenzione si è rivolta e si rivolge naturalmente alla situazione politica generale, alle collaborazioni instaurate tra i partiti, ai pericoli che taluno denuncia, alle preoccupazioni e cautele di molti, alle prospettive di un reale arricchimento, di un sicuro e fecondo svolgimento della vita democratica. È la complessa tematica venuta in tutta evidenza al Congresso di <span about="https://w3id.org/moro/enoam/data/131114/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-7" id="curatornote-ref-7">[7]</a></sup> dopo una lunga preparazione e maturazione nel Partito e che ancor oggi si propone, mentre è in corso di svolgimento l’esperimento di un accostamento delle posizioni socialiste a quelle democratiche, mentre è in opera un Governo a forte contenuto programmatico che affronta con impeto problemi di giustizia e di sviluppo e giustifica con ciò stesso l’adesione socialista.</p><p class="paragraph" data-counter="19" id="p-19">Ma questo programma, si domanda, non ci allontana da noi, dalle nostre tradizioni, da uno sperimentato equilibrio politico, da settori inquieti dell’elettorato? Ma il <span about="https://w3id.org/moro/enoam/data/131114/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> si muove davvero, partendo dal programma comune, verso posizioni democratiche, verso la sua piena autonomia, verso la assunzione crescente e seria di responsabilità nella guida del Paese su di un terreno che esclude nettamente la presenza e anche solo la influenza comunista? C’è timore di moto scomposto di evoluzione sociale che comprometta un progresso conseguito sinora sempre nella libertà e mai a spese della libertà? C’è da temere davvero che il <span about="https://w3id.org/moro/enoam/data/131114/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> diventi in via di fatto partecipe della maggioranza, abbia una posizione determinante nella vita del Paese, esca proprio in questo modo dallo isolamento al quale lo condanna la sua natura totalitaria e che un forte impegno di sviluppo democratico del Paese, l’impeto rinnovatore di una forma nuova ed ardita di Governo devono anzi sottolineare?</p><p class="paragraph" data-counter="20" id="p-20">Questi quesiti, come vengono proposti nell’opinione pubblica, così sono stati proposti e responsabilmente affrontati dagli organi direttivi e parlamentari della <span about="https://w3id.org/moro/enoam/data/131114/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> In una politica nuova, della quale si sperimenta la validità con fiducia, mancando la quale essa non sarebbe stata neppure iniziata, e con prudenza, mancando la quale si sarebbe di fronte ad una irresponsabile avventura, non possono mancare evidentemente insieme ai motivi di speranza, altri di preoccupazione ed un’attenzione tesa a cogliere tutti gli elementi positivi e costruttivi e ad evitare i rischi di sbandamento e di disorientamento.</p><p class="paragraph" data-counter="21" id="p-21">E l’attenzione, sulla base della leale attuazione degli impegni del programma, che può in queste circostanze essere legittimamente presupposta ed è del resto comprovata, si rivolge al <span about="https://w3id.org/moro/enoam/data/131114/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, al suo interno travaglio di chiarificazione e di autonomia politica, alla spinta obiettiva verso posizioni che significhino piena assunzione di responsabilità per garantire la continuità e normalità della vita democratica del Paese.</p><p class="paragraph" data-counter="22" id="p-22">Il punto di partenza che abbiamo accettato a <span about="https://w3id.org/moro/enoam/data/131114/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> è infatti un punto di partenza che consente e sollecita uno sviluppo per il quale lavoriamo nella consapevolezza di quanto importante sia che questo cammino si faccia. L’astensione con la quale si è assicurato l’appoggio al Governo, pur restando in una posizione di estraneità alla maggioranza, è anch’essa, in coerenza con la posizione politica del <span about="https://w3id.org/moro/enoam/data/131114/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, un punto di partenza che sollecita un progresso che tutti siamo impegnati a rendere possibile. Noi ed il <span about="https://w3id.org/moro/enoam/data/131114/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>. Ci dev’essere in tutti l’impegno a prospettare in termini concreti una politica di rinnovamento e di giustizia che costituisca una alternativa accettabile per un partito, come quello socialista, fautore di nuovi e più giusti rapporti sociali. E questo è stato fatto e viene fatto, com’è giusto.</p><p class="paragraph" data-counter="23" id="p-23">Ma siamo pure tutti impegnati a fare in modo che questo sviluppo, che questo progresso, questa spinta di novità e di giustizia si compiano nella libertà, servano a difendere sempre meglio la libertà, a garantire veramente un ordine tanto più accettabile quanto più giusto. Siamo tutti impegnati a fare in modo che l’allargamento dell’area democratica, della base di potere dello Stato democratico avvengano in modo reale, in piena sicurezza, senza il rischio di soggiacere a spinte eversive.</p><p class="paragraph" data-counter="24" id="p-24">Abbiamo detto e ripetiamo che la posizione anticomunista della <span about="https://w3id.org/moro/enoam/data/131114/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è fuori discussione. Abbiamo detto e ripetiamo che l’inserimento del <span about="https://w3id.org/moro/enoam/data/131114/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> non sarà consentito in nessun modo e sotto nessun pretesto. Se questo processo si andrà svolgendo corrispondendo naturalmente ad una posizione di movimento e d’impegno, obbedendo alla forza delle cose che già sospinge verso una più intensa e fruttuosa collaborazione, se non mancheranno, come ha auspicato il nostro Gruppo Parlamentare, crescenti lealtà e chiarezza, il tentativo d’inserimento comunista, che qualcuno auspica come un elemento dirompente di una situazione sgradita per la più larga partecipazione popolare all’esercizio del potere, sarà reso vano; apparirà nella sua vera natura tattica ed opportunistica.</p><p class="paragraph" data-counter="25" id="p-25">In un processo così delicato e complesso, qual è quello che si è iniziato, non è certo pensabile una sprezzante rigidezza di tempi e di modi; non può mancare quel senso di responsabilità e di misura, di cui la <span about="https://w3id.org/moro/enoam/data/131114/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha dato prova accettando un determinato punto di partenza ed un processo di sviluppo. Ma proprio questo senso di responsabilità e di misura pone l’esigenza che non per un gioco pretestuoso, qual è quello che sollecita le opposizioni ad ingigantire i rischi della confusione e della sovversione, ma per una reale limpida esigenza politica, da tutti sia fatto, nell’ambito dei propri impegni, quanto possa favorire la chiarezza ed evitare la confusione. Ferma restando la chiusura a destra o di principio o di programma, ferma restando l’esigenza di una politica di sviluppo e di movimento, deve essere reale e chiara la più rigida chiusura verso il partito comunista, la sua estraneità, quale che sia il gioco tattico di alcuni voti parlamentari non richiesti e non accettati, alla maggioranza che, pur con le remore di un <span about="https://w3id.org/moro/enoam/data/131114/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> non completamente impegnato, si è assunto il compito grave di governare il Paese facendo tutto quello di nuovo che l’attuale fase di sviluppo della società italiana richiede.</p><p class="paragraph" data-counter="26" id="p-26">Su queste basi si può fare un lungo cammino; si può realizzare un autentico balzo in avanti nella vita democratica del nostro Paese. Noi abbiamo fiducia che, quali che siano le difficoltà della situazione, nessuno mancherà di assumere le sue responsabilità in questo momento delicato, di movimento e di progresso nella vita politica italiana.</p><p class="paragraph" data-counter="27" id="p-27">In ogni caso la <span about="https://w3id.org/moro/enoam/data/131114/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ferma nella difesa di essenziali valori morali e politici che si è assunta il compito di tutelare, adempirà interamente la sua funzione di garanzia democratica, di salvaguardia della libertà, di promovimento di un progresso reale ma ordinato della società italiana. </p><p>Aldo Moro</p><ol id="curatorNotes"><li about="https://w3id.org/moro/enoam/data/131114/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Seduta del 3-5 luglio 1962. <a href="#curatornote-ref-1">↑</a></li><li about="https://w3id.org/moro/enoam/data/131114/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il provvedimento di nazionalizzazione dell’energia elettrica sarebbe stato approvato a fine anno con la Legge 6 dicembre 1962, n. 1643. <a href="#curatornote-ref-2">↑</a></li><li about="https://w3id.org/moro/enoam/data/131114/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione tra Dc, Psdi e Pri, e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-3">↑</a></li><li about="https://w3id.org/moro/enoam/data/131114/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Relazione e replica di Moro al Consiglio Nazionale del 3-5 luglio 1962 sono riportate nel presente volume. <a href="#curatornote-ref-4">↑</a></li><li about="https://w3id.org/moro/enoam/data/131114/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla prospettiva dell’ingresso del Psi nella maggioranza. <a href="#curatornote-ref-5">↑</a></li><li about="https://w3id.org/moro/enoam/data/131114/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il testo dell’articolo 43 della Costituzione: «A fini di utilità generale le legge può riservare originariamente o trasferire, mediante espropriazione e salvo indennizzo, allo Stato, ad enti pubblici o a comunità di lavoratori o di utenti determinate imprese o categorie di imprese, che si riferiscano a servizi pubblici essenziali o a fonti di energia o a situazioni di monopolio ed abbiano carattere di preminente interesse generale».  <a href="#curatornote-ref-6">↑</a></li><li about="https://w3id.org/moro/enoam/data/131114/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’VIII Congresso nazionale della Dc si era svolto a Napoli dal 27 al 31 gennaio 1962. <a href="#curatornote-ref-7">↑</a></li></ol></body></html>