<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.100" name="dcterms.relation"/><meta content="10.48678/unibo/aldomoro1.3.2.100" name="dcterms.identifier"/><meta content="Moro, Aldo, [Discorso tenuto al Quirinale per la consegna della &quot;Penna d'oro&quot; e del &quot;Libro d'oro&quot;], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.100." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al Quirinale per la consegna della "Penna d'oro" e del "Libro d'oro"</title>
<div id="mentionMeta"><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/beniamino-segre" typeof="foaf:Person"/><meta about="https://w3id.org/moro/enoam/data/beniamino-segre" content="Beniamino Segre" property="rdfs:label"/><meta about="https://w3id.org/moro/enoam/data/beniamino-segre" property="owl:sameAs" resource="http://www.wikidata.org/entity/Q817290"/><meta about="https://w3id.org/moro/enoam/data/beniamino-segre" content="beniamino-segre" property="wdt:P1986"/><meta about="https://w3id.org/moro/enoam/data/beniamino-segre" content="Segre, Beniamino" property="skos:prefLabel"/><meta about="https://w3id.org/moro/enoam/data/giulio-einaudi" typeof="foaf:Person"/><meta about="https://w3id.org/moro/enoam/data/giulio-einaudi" content="Giulio Einaudi" property="rdfs:label"/><meta about="https://w3id.org/moro/enoam/data/giulio-einaudi" property="owl:sameAs" resource="http://www.wikidata.org/entity/Q1264337"/><meta about="https://w3id.org/moro/enoam/data/giulio-einaudi" content="giulio-einaudi" property="wdt:P1986"/><meta about="https://w3id.org/moro/enoam/data/giulio-einaudi" content="Einaudi, Giulio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Quirinale per la consegna della "Penna d'oro" e del "Libro d'oro"  </h1><p>Signor <span about="https://w3id.org/moro/enoam/data/132100/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">presidente della Repubblica</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">mi è gradito collegare questa cerimonia al vivo ricordo delle parole da lei pronunciate nel momento solenne in cui, nell’ascendere alla suprema magistratura dello Stato, rievocò, nel suo messaggio, i più alti ideali e valori della nostra epoca.</p><p class="paragraph" data-counter="2" id="p-2">In quel massaggio, ella, signor Presidente, rivolse un appello agli uomini di cultura sottolineando la presente importanza che assume la loro attiva presenza nell’edificazione della giusta società verso cui tendiamo.</p><p class="paragraph" data-counter="3" id="p-3">«L’ideale di un’<span about="https://w3id.org/moro/enoam/data/132100/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> protesa verso il futuro – lei diceva – si sostanzia di progresso pratico così come di una ricca, vivace produzione e circolazione di idee. Vita e cultura non possono considerarsi contrapposte e, se ogni sforzo deve essere fatto per avvicinare tutti i cittadini alle creazioni dello spirito artistico e scientifico, non meno necessario è far sentire agli artisti, agli scrittori, agli scienziati, ai pensatori che essi non debbono isolarsi in una torre di avorio, ma partecipare alla vita attiva della nazione in cammino sotto il segno della democrazia»<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="4" id="p-4">La cerimonia di oggi vogliamo viverla in questo spirito. Il conferimento dei premi della Presidenza del Consiglio dei ministri, attribuiti da una commissione altamente qualificata, ad uno scienziato illustre e ad un editore che tante benemerenze ha acquisito in una trentennale attività culturalmente feconda, è la conferma del doveroso rispetto che la democrazia riserva ai valori dello spirito ed insieme un rinnovato appello, fiducioso e grato, agli uomini di cultura, affinché essi continuino ad elaborare e mettere a disposizione della società quel patrimonio di idee e di valori che l’arricchisce e la ravviva.</p><p class="paragraph" data-counter="5" id="p-5">Né tale invito rimarrà senza risposta, ché nell’atto stesso con cui il prof. <span about="https://w3id.org/moro/enoam/data/132100/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/beniamino-segre" typeof="deo:Reference">Segre</span> e l’Editore <span about="https://w3id.org/moro/enoam/data/132100/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/giulio-einaudi" typeof="deo:Reference">Einaudi</span> riceveranno dalle sue mani, Signor Presidente, i premi loro conferiti, io voglio simbolicamente vedere la riaffermazione di un impegno, assunto a nome di tutti gli uomini di cultura italiani, di prender parte, con consapevole dedizione, al rinnovamento democratico del paese.</p><p class="paragraph" data-counter="6" id="p-6">Ed è particolarmente significativo che all’onore di una tale solenne riconferma siano oggi chiamati uomini come Beniamino <span about="https://w3id.org/moro/enoam/data/132100/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/beniamino-segre" typeof="deo:Reference">Segre</span>, che ben conosce le lotte e le sofferenze che comporta la fedeltà agli ideali di solidarietà civile e di democrazia e, come Giulio <span about="https://w3id.org/moro/enoam/data/132100/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giulio-einaudi" typeof="deo:Reference">Einaudi</span>, che ha dato all’editoria italiana un posto eminente nel mondo della cultura.</p><p class="paragraph" data-counter="7" id="p-7">L’attribuzione della Penna d’Oro a Beniamino <span about="https://w3id.org/moro/enoam/data/132100/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/beniamino-segre" typeof="deo:Reference">Segre</span> non è soltanto espressione di omaggio per lo scienziato insigne che ha contribuito in misura decisiva al progresso del pensiero, mantenendo alla scuola matematica italiana quella posizione di primato che una tradizione illustre le assegna, ma è anche un richiamo ad uno stile austero di vita del quale sono prova gli anni dell’esilio affrontato con dignitosa fierezza ed ancora più gli anni faticosi della ricostruzione che egli volle vivere e soffrire in Patria insieme agli altri italiani.</p><p class="paragraph" data-counter="8" id="p-8">Così pure il Premio concesso a Giulio <span about="https://w3id.org/moro/enoam/data/132100/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/giulio-einaudi" typeof="deo:Reference">Einaudi</span> costituisce il riconoscimento non solo di un’attività editoriale senza la quale la cultura italiana sarebbe meno presente ai grandi temi del nostro tempo, ma anche di un impegno che sostenne le energie morali ed intellettuali delle nuove generazioni in anni difficili per la nostra patria.</p><p class="paragraph" data-counter="9" id="p-9">La vita e l’opera delle due personalità che oggi verranno premiate dimostrano concretamente quale forza creatrice abbia una cultura sorretta ed animata da imperativi morali e idealità civili.</p><p class="paragraph" data-counter="10" id="p-10">«Vita e cultura non possono considerarsi contrapposte»: questa verità che lei, signor Presidente, proponeva alla nostra meditazione nel messaggio che ho già avuto l’onore di ricordare, assume valore di monito.</p><p class="paragraph" data-counter="11" id="p-11">Lo Stato democratico saprà assolvere anche questo compito di dimensioni storiche: è un impegno che assumiamo di fronte all’avvenire, consapevoli come siamo che il progresso civile del paese dipende dalla nostra capacità di comprendere le istanze più vive del nostro tempo e dalla nostra volontà di appagarle.</p><p class="paragraph" data-counter="12" id="p-12">In questo spirito e con questa certezza la Prego, signor Presidente, di voler procedere alla consegna dei premi a Beniamino <span about="https://w3id.org/moro/enoam/data/132100/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/beniamino-segre" typeof="deo:Reference">Segre</span> e a Giulio <span about="https://w3id.org/moro/enoam/data/132100/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/giulio-einaudi" typeof="deo:Reference">Einaudi</span>.</p><ol id="curatorNotes"><li about="https://w3id.org/moro/enoam/data/132100/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di Giuseppe Saragat. <a href="#curatornote-ref-1">↑</a></li><li about="https://w3id.org/moro/enoam/data/132100/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> È un passaggio tratto dal discorso di insediamento del neoeletto presidente della Repubblica Giuseppe Saragat di fronte al Parlamento in seduta comune. Il discorso viene pronunciato il 29 dicembre 1964. <a href="#curatornote-ref-2">↑</a></li></ol></body></html>