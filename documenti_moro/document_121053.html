<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.053" name="dcterms.relation"/><meta content="10.48678/unibo/aldomoro1.2.1.053" name="dcterms.identifier"/><meta content="Moro, Aldo, [L'autonomia della famiglia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.053." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[L’autonomia della famiglia]</title>
<div id="mentionMeta"><meta about="https://w3id.org/moro/enoam/data/umberto-tupini" typeof="foaf:Person"/><meta about="https://w3id.org/moro/enoam/data/umberto-tupini" content="Umberto Tupini" property="rdfs:label"/><meta about="https://w3id.org/moro/enoam/data/umberto-tupini" property="owl:sameAs" resource="http://www.wikidata.org/entity/Q4003498"/><meta about="https://w3id.org/moro/enoam/data/umberto-tupini" content="umberto-tupini" property="wdt:P1986"/><meta about="https://w3id.org/moro/enoam/data/umberto-tupini" content="Tupini, Umberto" property="skos:prefLabel"/><meta about="https://w3id.org/moro/enoam/data/ottavio-mastrojanni" typeof="foaf:Person"/><meta about="https://w3id.org/moro/enoam/data/ottavio-mastrojanni" content="Ottavio Mastrojanni" property="rdfs:label"/><meta about="https://w3id.org/moro/enoam/data/ottavio-mastrojanni" content="http://www.wikidata.org/entity/Q13656663" property="owl:sameAs" resource="http://www.wikidata.org/entity/Q13656663"/><meta about="https://w3id.org/moro/enoam/data/ottavio-mastrojanni" content="Mastrojanni, Ottavio" property="skos:prefLabel"/><meta about="https://w3id.org/moro/enoam/data/roberto-lucifero-d-aprigliano" typeof="foaf:Person"/><meta about="https://w3id.org/moro/enoam/data/roberto-lucifero-d-aprigliano" content="Roberto Lucifero D'Aprigliano" property="rdfs:label"/><meta about="https://w3id.org/moro/enoam/data/roberto-lucifero-d-aprigliano" property="owl:sameAs" resource="http://www.wikidata.org/entity/Q3938910"/><meta about="https://w3id.org/moro/enoam/data/roberto-lucifero-d-aprigliano" content="roberto-lucifero" property="wdt:P1986"/><meta about="https://w3id.org/moro/enoam/data/roberto-lucifero-d-aprigliano" content="D, Aprigliano, Roberto, Lucifero" property="skos:prefLabel"/><meta about="https://w3id.org/moro/enoam/data/nilde-iotti" typeof="foaf:Person"/><meta about="https://w3id.org/moro/enoam/data/nilde-iotti" content="Leonilde Iotti" property="rdfs:label"/><meta about="https://w3id.org/moro/enoam/data/nilde-iotti" property="owl:sameAs" resource="http://www.wikidata.org/entity/Q445685"/><meta about="https://w3id.org/moro/enoam/data/nilde-iotti" content="leonilde-iotti" property="wdt:P1986"/><meta about="https://w3id.org/moro/enoam/data/nilde-iotti" content="Iotti, Leonilde" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/lelio-basso" typeof="foaf:Person"/><meta about="https://w3id.org/moro/enoam/data/lelio-basso" content="Lelio Basso" property="rdfs:label"/><meta about="https://w3id.org/moro/enoam/data/lelio-basso" property="owl:sameAs" resource="http://www.wikidata.org/entity/Q3229281"/><meta about="https://w3id.org/moro/enoam/data/lelio-basso" content="lelio-basso" property="wdt:P1986"/><meta about="https://w3id.org/moro/enoam/data/lelio-basso" content="Basso, Lelio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[L’autonomia della famiglia]</h1><p class="paragraph" data-counter="1" id="p-1">[L’onorevole Moro] Esprime<sup><a href="#curatornote-1" id="curatornote-ref-1">[1]</a></sup> la preoccupazione che una formula come quella proposta dal <span about="https://w3id.org/moro/enoam/data/121053/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/umberto-tupini" typeof="deo:Reference">Presidente</span><sup><a href="#curatornote-2" id="curatornote-ref-2">[2]</a></sup> possa incontrare ostilità preconcette e non superabili, e che d’altra parte il termine «diritto naturale», così controverso, offra una garanzia costituzionale meno salda di quella contenuta nella formula proposta dai relatori. </p><p class="paragraph" data-counter="2" id="p-2">[L’onorevole Moro] Dichiara<sup><a href="#curatornote-3" id="curatornote-ref-3">[3]</a></sup> di non vedere come la formula concordata possa giustificare le preoccupazioni manifestate dall’onorevole <span about="https://w3id.org/moro/enoam/data/121053/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span><sup><a href="#curatornote-4" id="curatornote-ref-4">[4]</a></sup>, tanto più che in un articolo successivo si parla del matrimonio e si stabilisce su quali condizioni questo istituto è basato. Si dice poi nella formula che lo Stato riconosce i diritti della famiglia come tale, cioè in quanto legalmente costituita. </p><p class="paragraph" data-counter="3" id="p-3">Ritiene che solo un legislatore in malafede potrebbe dare un’interpretazione diversa da quella dei proponenti della formula, la cui intenzione è stata di riconoscere come famiglia ogni ordinamento naturale avente una sua autonomia nei confronti dello Stato. Ritiene che la formula sarebbe completamente travisata, se venisse portata a significare che si vuole riconoscere un vincolo familiare costituito soltanto in base ad uno stato di fatto. </p><p class="paragraph" data-counter="4" id="p-4">Dichiara che voterà contro la formula proposta dall’onorevole <span about="https://w3id.org/moro/enoam/data/121053/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span>. </p><p class="paragraph" data-counter="5" id="p-5">[L’onorevole Moro] Replica<sup><a href="#curatornote-5" id="curatornote-ref-5">[5]</a></sup> che il solo onorevole <span about="https://w3id.org/moro/enoam/data/121053/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/roberto-lucifero-d-aprigliano" typeof="deo:Reference">Lucifero</span><sup><a href="#curatornote-6" id="curatornote-ref-6">[6]</a></sup> l’ha interpretata in questo modo. Aggiunge che la formula dell’onorevole <span about="https://w3id.org/moro/enoam/data/121053/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span>, col suo richiamo esplicito al riconoscimento negli ordinamenti giuridici dello Stato, si presta ad intaccare il principio che si è voluto rivendicare dell’autonomia della famiglia. </p><p class="paragraph" data-counter="6" id="p-6">[L’onorevole Moro] Dichiara<sup><a href="#curatornote-7" id="curatornote-ref-7">[7]</a></sup> di votare a favore della formula, poiché essa corrisponde ad un’evidente preoccupazione di ordine politico che da parte del suo gruppo è stata fatta valere e che ha trovato accoglimento da parte della onorevole <span about="https://w3id.org/moro/enoam/data/121053/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/nilde-iotti" typeof="deo:Reference">Iotti</span><sup><a href="#curatornote-8" id="curatornote-ref-8">[8]</a></sup>, preoccupazione che riguarda la lotta contro il totalitarismo di Stato, il quale intacca innanzi tutto la famiglia, per potere, attraverso questa via, più facilmente intaccare la libertà della persona. Dichiarando che la famiglia è una società naturale, si intende stabilire che la famiglia ha una sua sfera di ordinamento autonomo nei confronti dello Stato, il quale, quando interviene, si trova di fronte ad una realtà che non può menomare né mutare; inoltre, quando si parla di società naturale si ammette quasi sempre l’esistenza di un vincolo di carattere religioso e giuridico il quale consacri l’unità organica della famiglia.</p><p class="paragraph" data-counter="7" id="p-7">[L’onorevole Moro] Fa<sup><a href="#curatornote-9" id="curatornote-ref-9">[9]</a></sup> osservare all’onorevole <span about="https://w3id.org/moro/enoam/data/121053/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span> che con la proposizione in esame non si accenna a una funzione propria dello Stato nei confronti della famiglia, ma solo si dà ragione della finalità che esso persegue con la sua tutela. Lo Stato tutela la famiglia per permetterle di operare nell’adempimento dei suoi propri fini, richiamandosi a quella società di cui si è parlato e di cui si è precisato il significato; la tutela allo scopo di assicurare, per suo tramite, un rapporto di straordinaria importanza alla saldezza morale e alla prosperità della nazione.</p><p class="paragraph" data-counter="8" id="p-8">Domanda alla onorevole <span about="https://w3id.org/moro/enoam/data/121053/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/nilde-iotti" typeof="deo:Reference">Iotti</span> se accetta che tra le parole «funzione» e «saldezza» sia aggiunta l’espressione «ed insieme» per far risultare più chiaro il concetto della duplice finalità perseguita dallo Stato, il quale tutela la famiglia allo scopo di assicurare l’adempimento della sua funzione ed insieme la saldezza morale e la prosperità della nazione.</p><p class="paragraph" data-counter="9" id="p-9">[L’onorevole Moro] Dichiara<sup><a href="#curatornote-10" id="curatornote-ref-10">[10]</a></sup> di non avere nessuna pregiudiziale nei confronti della formula del presidente, di cui riconosce la chiarezza. Afferma però di non essere tra coloro i quali ritengono che la Costituzione debba essere molto sintetica, perché vi sono alcuni punti che meritano una più completa regolamentazione, come è il caso di alcune questioni contemplate negli articoli che seguono e che riguardano le famiglie meno abbienti, l’unità familiare, la stabilità della famiglia. La formula proposta dal presidente, con la sua drastica affermazione, non offre su questi argomenti una seria garanzia costituzionale.</p><p class="paragraph" data-counter="10" id="p-10">[L’onorevole Moro] Ritiene<sup><a href="#curatornote-11" id="curatornote-ref-11">[11]</a></sup> preferibile dire: «La Repubblica prende idonee misure per facilitare a ogni cittadino a costituzione di una famiglia e per rendere economicamente meno gravoso l’adempimento degli oneri familiari, soprattutto ai meno abbienti e alle famiglie numerose»</p><p class="paragraph" data-counter="11" id="p-11">[L’onorevole Moro] Si dichiara<sup><a href="#curatornote-12" id="curatornote-ref-12">[12]</a></sup> favorevole ad un’affermazione la quale stabilisca il dovere dello Stato di facilitare la formazione della famiglia e l’adempimento degli oneri familiari per coloro che l’abbiano costituita e che abbiano una prole numerosa. Ritiene che questa affermazione non contenga alcuna forma di politica demografica, perché lo Stato non può svolgere alcuna politica né in favore né contro l’incremento delle nascite: ma tale politica sarebbe estremamente pericolosa.</p><p class="paragraph" data-counter="12" id="p-12">Non vede quindi che vi sia da meravigliarsi se lo Stato democratico e sociale si preoccupi di facilitare quelle persone che sono giunte in età tale da potersi formare una famiglia, fatto questo che rappresenta una garanzia di moralità nella vita della nazione.</p><p class="paragraph" data-counter="13" id="p-13">Ritiene che l’affermazione contenuta nell’articolo non sia offensiva per le libertà individuali e neppure tale da gravare sul bilancio dello Stato, poiché si tratterà di semplici anticipi, in vista del matrimonio.</p><p class="paragraph" data-counter="14" id="p-14">Ricorda che si è già sancito un articolo in cui si stabilivano degli assegni alle famiglie per permettere ad esse di sostenere, durante l’età degli studi, i propri figlioli.</p><p class="paragraph" data-counter="15" id="p-15">Non crede poi assolutamente che l’articolo in esame possa essere interpretato nel senso di autorizzare lo Stato a controlli specifici di carattere medico sulle persone che debbono contrarre matrimonio: si tratta di misure puramente economiche, che hanno lo scopo di agevolare il singolo nel momento in cui si costituisce una famiglia.</p><p class="paragraph" data-counter="16" id="p-16">[L’onorevole Moro] Dichiara<sup><a href="#curatornote-13" id="curatornote-ref-13">[13]</a></sup> di dissentire in parte dalla formula presentata dal presidente, aggiungendo che un’eventuale accettazione di essa da parte degli onorevoli <span about="https://w3id.org/moro/enoam/data/121053/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span> e <span about="https://w3id.org/moro/enoam/data/121053/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-14" id="curatornote-ref-14">[14]</a></sup> lo metterebbe in sospetto, perché gli farebbe pensare che vi sia un dissenso sostanziale proprio nei riguardi delle misure di carattere sociale che lo Stato prende per agevolare la vita economica della famiglia. A coloro i quali ritengono che la garanzia costituzionale della famiglia debba essere rimandata nel preambolo e non debba impegnare lo Stato con un programma preciso, risponde che lo Stato si presenta, attraverso la Costituzione, sotto la veste di un garante effettivo, di diritti e di alcune esigenze sociali essenziali in questo momento nella coscienza collettiva. Ritiene che questo articolo si debba collegare a quelli che riguardano i diritti sociali, e che pertanto sarebbe opportuno trasferirlo in tal sede.</p><p class="paragraph" data-counter="17" id="p-17">Osserva che dire soltanto che lo Stato garantisce la sicurezza economica della famiglia, senza assicurare la possibilità che lo Stato agevoli la costituzione di una famiglia, è cosa non rispondente alle esigenze sue e di altri commissari. Ritiene molto importante che lo Stato assuma il compito di permettere questo libero atto, tante volte ostacolato da condizioni economiche. Così pure ritiene necessario fare un accenno alle famiglie numerose, specialmente se si tiene presente che i commissari del gruppo democristiano hanno sostenuto la necessità dei salari familiari. Teme che con la formula proposta dal presidente il futuro legislatore potrebbe discostarsi dalla realizzazione dei principi che si sono voluti affermare, dando alla formula stessa un’interpretazione tanto restrittiva da renderla inefficace.</p><p class="paragraph" data-counter="18" id="p-18">[L’onorevole Moro] Dichiara<sup><a href="#curatornote-15" id="curatornote-ref-15">[15]</a></sup> che, a suo parere, la formula dell’onorevole <span about="https://w3id.org/moro/enoam/data/121053/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/lelio-basso" typeof="deo:Reference">Basso</span><sup><a href="#curatornote-16" id="curatornote-ref-16">[16]</a></sup> sarebbe più accettabile se facesse un accenno alle famiglie numerose.</p><ol id="curatorNotes"><li about="https://w3id.org/moro/enoam/data/121053/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla formula «La famiglia è una società naturale». Il presidente Umberto Tupini propone la formula: «La famiglia è una società di diritto naturale». <a href="#curatornote-ref-1">↑</a></li><li about="https://w3id.org/moro/enoam/data/121053/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Umberto Tupini (1889-1973), avvocato, politico, deputato all’Assemblea costituente per il gruppo democratico cristiano. Si veda la voce del DBI, a firma Federico Mazzei, vol. 97, 2020. <a href="#curatornote-ref-2">↑</a></li><li about="https://w3id.org/moro/enoam/data/121053/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla proposta dell’onorevole Ottavio Mastrojanni «La famiglia, quale società naturale riconosciuta negli ordinamenti giuridici dello Stato…», ribattendo alle osservazioni avanzate dallo stesso Mastrojanni, il quale sostiene che così formulato l’articolo tutelerebbe anche famiglie che «si creano, vivono e si perpetuano senza bisogno della legalità o del sacramento religioso». <a href="#curatornote-ref-3">↑</a></li><li about="https://w3id.org/moro/enoam/data/121053/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ottavio Mastrojanni (1896-1957), avvocato, politico, deputato all’Assemblea costituente per il gruppo del Fronte liberale democratico dell’Uomo qualunque. L’obiezione dell’onorevole Mastrojanni concerneva la difficoltà di capire come lo Stato potrebbe «garantire la sicurezza economica e l’adempimento della funzione della famiglia». <a href="#curatornote-ref-4">↑</a></li><li about="https://w3id.org/moro/enoam/data/121053/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente per ribadire la propria posizione di fronte alle diverse proposte ed obiezioni degli onorevoli Ottavio Mastrojanni e Roberto Lucifero. <a href="#curatornote-ref-5">↑</a></li><li about="https://w3id.org/moro/enoam/data/121053/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Roberto Lucifero D’Aprigliano (1903-1993), avvocato, politico, deputato all’Assemblea costituente per il gruppo liberale. Si veda la voce del DBI, a firma Giuseppe Sircana, vol. 66, 2006.  <a href="#curatornote-ref-6">↑</a></li><li about="https://w3id.org/moro/enoam/data/121053/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sulla formula: «La famiglia è una società naturale». <a href="#curatornote-ref-7">↑</a></li><li about="https://w3id.org/moro/enoam/data/121053/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Leonilde Iotti (1920-1999), politico, deputato all’Assemblea costituente per il gruppo comunista. Si veda la voce del DBI, a firma Giuseppe Sircana, vol. 62, 2004. <a href="#curatornote-ref-8">↑</a></li><li about="https://w3id.org/moro/enoam/data/121053/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente Umberto Tupini pone in discussione il seguente articolo proposto dall’onorevole Leonilde Iotti: «allo scopo di assicurare l’adempimento della sua funzione, la saldezza morale e la prosperità della nazione». <a href="#curatornote-ref-9">↑</a></li><li about="https://w3id.org/moro/enoam/data/121053/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente Umberto Tupini mette ai voti il proprio emendamento: «al fine di assicurare l’unità, la saldezza morale e la sicurezza economica». <a href="#curatornote-ref-10">↑</a></li><li about="https://w3id.org/moro/enoam/data/121053/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene proponendo una lieve modifica alla proposta di articolo avanzata dalla relatrice onorevole Leonilde Iotti. La variazione proposta da Moro sostituisce la parola «idonee» a «appropriate». <a href="#curatornote-ref-11">↑</a></li><li about="https://w3id.org/moro/enoam/data/121053/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente Umberto Tupini pone in discussione l’articolo 2 del testo proposto dai relatori: «Lo Stato prenderà appropriate misure per facilitare ad ogni cittadino la costituzione di una famiglia e per rendere economicamente meno gravoso l’adempimento degli oneri familiari, soprattutto ai meno abbienti e alle famiglie numerose». <a href="#curatornote-ref-12">↑</a></li><li about="https://w3id.org/moro/enoam/data/121053/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente propone una nuova formulazione aggiuntiva che accolga le perplessità emerse dalla discussione: «La sicurezza economica della famiglia è un postulato di solidarietà sociale». <a href="#curatornote-ref-13">↑</a></li><li about="https://w3id.org/moro/enoam/data/121053/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-14">↑</a></li><li about="https://w3id.org/moro/enoam/data/121053/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla proposta dell’onorevole Lelio Basso: «La Repubblica, con appropriate misure economiche facilita ai cittadini bisognosi la costituzione di una famiglia e l’adempimento degli oneri familiari». <a href="#curatornote-ref-15">↑</a></li><li about="https://w3id.org/moro/enoam/data/121053/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lelio Basso (1903-1978), avvocato, politico, deputato all’Assemblea costituente per il gruppo del partito socialista italiano di unità proletaria. Si veda la voce del DBI, a firma Piero Craveri, vol. 34, 1988. <a href="#curatornote-ref-16">↑</a></li></ol></body></html>