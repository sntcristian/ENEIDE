<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.155" name="dcterms.relation"/><meta content="10.48678/unibo/aldomoro1.2.1.155" name="dcterms.identifier"/><meta content="Moro, Aldo, Osservatorio 1 (settembre 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.155." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 1 (settembre 1947)</title>
<div id="mentionMeta"><meta about="https://w3id.org/moro/enoam/data/adelchi-baratono" typeof="foaf:Person"/><meta about="https://w3id.org/moro/enoam/data/adelchi-baratono" content="Adelchi Baratono" property="rdfs:label"/><meta about="https://w3id.org/moro/enoam/data/adelchi-baratono" property="owl:sameAs" resource="http://www.wikidata.org/entity/Q3605170"/><meta about="https://w3id.org/moro/enoam/data/adelchi-baratono" content="adelchi-baratono" property="wdt:P1986"/><meta about="https://w3id.org/moro/enoam/data/adelchi-baratono" content="Baratono, Adelchi" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ doco: http://purl.org/spar/doco/"><h1>Osservatorio 1 (settembre 1947)</h1><p class="paragraph" data-counter="1" id="p-1">Nell’Avanti!<sup><a href="#curatornote-1" id="curatornote-ref-1">[1]</a></sup> del 3 agosto 1947 <span about="https://w3id.org/moro/enoam/data/121155/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/adelchi-baratono" typeof="deo:Reference">Adelchi Baratono</span><sup><a href="#curatornote-2" id="curatornote-ref-2">[2]</a></sup> va alla ricerca del fondamento filosofico del socialismo, di un «valore» al quale si possa ancorare la vivace azione sociale e politica del partito per trovare spiegazione ed impulso adeguati. Tutto ciò è giustissimo. Senza la luce di una dottrina capace di spiegare, sia pure con caratteristiche accentuazioni, il complesso della vita umana, l’azione resta condannata ad esprimere un cieco impulso o a svolgersi senza scopo per riempire il vuoto di una vita incomprensibile.</p><p class="paragraph" data-counter="2" id="p-2">Ma, ritrovato tale valore nel lavoro, ci sembra poi eccessivo che il lavoro si dichiari «<span about="https://w3id.org/moro/enoam/data/121155/v1/quote-0" class="quote" id="quote-0" typeof="doco:TextChunk">fino a ieri misconosciuto e tenuto a vile</span>». Ché, anche se si volesse disconoscere quel che il cristianesimo ha fatto, per elevare concretamente il livello di vita dei lavoratori e per introdurre il lavoro nella storia umana, non sarebbe poi possibile negare che il dolore del lavoro è scoperta cristiana ed è perfettamente coerente alla dottrina e la penetra tutta.</p><p class="paragraph" data-counter="3" id="p-3">Altra cosa è, se si vuol soltanto porre l’assunto su di un elemento storicamente acquisito, per aprire la via a nuove utili applicazioni, nel che è il fatale rischio di unilateralità, quando non si riesca a comporre in armonia la originalità di una intuizione e il complesso incancellabile delle esperienze umane trasmesse dai secoli.</p><p class="paragraph" data-counter="4" id="p-4">Tutto è in realtà un problema di sintesi e di equilibrio. Dinanzi ai valori elencati dal <span about="https://w3id.org/moro/enoam/data/121155/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/adelchi-baratono" typeof="deo:Reference">Baratono</span> e che egli sembra considerare superati, è facile l’osservazione che i più son vivi ed operanti della coscienza moderna e che senza di essi non è possibile alcuna rivoluzione che sia a servizio dell’uomo. Il cristianesimo si presenta oggi in sede sociale e politica come una sintesi di valori composti in armonia da una sapiente esperienza plurisecolare. La sua assenza di unilateralità, o, secondo i gusti, di originalità è la sua grande forza, è la sua ragion d’essere nel conflitto delle tendenze, perché essa esprime un profondo rispetto alla storia, opera umana, e manifesta una apertura capace di comprendere ed assorbire nuove esperienze, anche quelle del socialismo.</p><ol id="curatorNotes"><li about="https://w3id.org/moro/enoam/data/121155/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Quotidiano, organo ufficiale del partito socialista italiano, fondato nel 1896. <a href="#curatornote-ref-1">↑</a></li><li about="https://w3id.org/moro/enoam/data/121155/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Adelchi Baratono (1916-1947), filosofo, docente di Filosofia teoretica, già deputato socialista nella XXVI legislatura del Regno d’Italia. Si veda la voce del DBI, a firma Vittorio Mathieu, vol. 5, 1963. L’articolo citato è A. Baratono, <em>La filosofia del lavoro</em>, «Avanti!», 3 agosto 1947. <a href="#curatornote-ref-2">↑</a></li></ol></body></html>