<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.064" name="dcterms.relation"/><meta content="10.48678/unibo/aldomoro1.2.1.064" name="dcterms.identifier"/><meta content="Moro, Aldo, [La forma repubblicana. Lo Stato come ordinamento giuridico e i suoi rapporti con gli altri ordinamenti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.064." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La forma repubblicana.Lo Stato come ordinamento giuridico e i suoi rapporti con gli altri ordinamenti]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La forma repubblicana. <strong>Lo Stato come ordinamento giuridico e i suoi rapporti con gli altri ordinamenti]</strong></h1><p class="paragraph" data-counter="1" id="p-1">[L’onorevole Moro] È del parere<sup><a href="#curatornote-1" id="curatornote-ref-1">[1]</a></sup> che in sede di Costituzione si debba far cenno alla definitività della forma istituzionale, ma fa rilevare che il problema della garanzia costituzionale della Repubblica è un problema complesso che va oltre la questione della revisione della Costituzione e di cui dovrà occuparsi la seconda Sottocommissione. </p><p class="paragraph" data-counter="2" id="p-2">Ritiene, pertanto, opportuno limitarsi a sancire il principio che «l’adozione della forma repubblicana dello Stato è definitiva», facendolo seguire da un ordine del giorno nel quale si affermi che: «La prima Commissione, avendo sancito il principio della definitiva adozione del regime repubblicano, rinvia alla seconda Sottocommissione per tutte le opportune garanzie costituzionali».</p><p class="paragraph" data-counter="3" id="p-3">[L’onorevole Moro] Ritiene<sup><a href="#curatornote-2" id="curatornote-ref-2">[2]</a></sup> anch’egli che non sia il caso di formulare un articolo, poiché trattasi di una materia in cui la Sottocommissione non è competente. </p><p class="paragraph" data-counter="4" id="p-4">È, pertanto, favorevole all’ordine del giorno.</p><p class="paragraph" data-counter="5" id="p-5">[L’onorevole Moro] In relazione<sup><a href="#curatornote-3" id="curatornote-ref-3">[3]</a></sup> a quanto ha precedentemente affermato, domanda che sia messo ai voti il seguente articolo: «L’adozione della forma repubblicana dello Stato è definitiva». </p><p class="paragraph" data-counter="6" id="p-6">Nel caso che fosse respinto, voterà l’articolo proposto dall’onorevole <span about="https://w3id.org/moro/enoam/data/121064/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-4" id="curatornote-ref-4">[4]</a></sup>. </p><p class="paragraph" data-counter="7" id="p-7">[L’onorevole Moro] Domanda<sup><a href="#curatornote-5" id="curatornote-ref-5">[5]</a></sup> all’onorevole <span about="https://w3id.org/moro/enoam/data/121064/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span> se accetterebbe di sostituire la sua formula con la seguente: «La legge disporrà idonee misure per l’avocazione allo Stato dei beni dei Savoia». Con tale dizione sarebbero superate le difficoltà circa l’asserita incostituzionalità della materia, rinviando l’attuazione del principio alle leggi aggiuntive alla Costituzione.</p><p class="paragraph" data-counter="8" id="p-8">[L’onorevole Moro] È dell’avviso<sup><a href="#curatornote-6" id="curatornote-ref-6">[6]</a></sup> che la legge, a cui ha fatto cenno, debba essere una legge aggiuntiva della Costituzione, quindi fatta dallo stesso organo sovrano, ossia dalla Costituente.</p><ol id="curatorNotes"><li about="https://w3id.org/moro/enoam/data/121064/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla opportunità di discutere la questione della riformabilità della forma repubblicana in prima sottocommissione.  <a href="#curatornote-ref-1">↑</a></li><li about="https://w3id.org/moro/enoam/data/121064/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro esprime la sua posizione in merito alla proposta di articolo e di ordine del giorno avanzate dal presidente Umberto Tupini. La prima recita: «La forma repubblicana dello Stato non è soggetta al normale procedimento di revisione della Costituzione». La seconda è così formulata: «La prima Sottocommissione delibera che le forma istituzionale dello Stato non debba essere soggetta al normale procedimento di revisione della Costituzione e rinvia per la formulazione definitiva alla seconda Sottocommissione».  <a href="#curatornote-ref-2">↑</a></li><li about="https://w3id.org/moro/enoam/data/121064/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione avanzando una sua proposta di articolo. <a href="#curatornote-ref-3">↑</a></li><li about="https://w3id.org/moro/enoam/data/121064/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-4">↑</a></li><li about="https://w3id.org/moro/enoam/data/121064/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione originata dalla proposta aggiuntiva dell’onorevole Palmiro Togliatti: «I beni della casa di Savoia sono confiscati a favore dello Stato». <a href="#curatornote-ref-5">↑</a></li><li about="https://w3id.org/moro/enoam/data/121064/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro risponde alle obiezioni dell’onorevole Ottavio Mastrojanni sulla formula proposta, ritenuta «un ordine al legislatore» non consono ai compiti della Costituente. <a href="#curatornote-ref-6">↑</a></li></ol></body></html>