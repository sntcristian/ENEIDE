<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.015" name="dcterms.relation"/><meta content="10.48678/unibo/aldomoro1.2.2.015" name="dcterms.identifier"/><meta content="Moro, Aldo, [Sulle incompatibilità parlamentari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.015." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle incompatibilità parlamentari]</title>
<div id="mentionMeta"><meta about="https://w3id.org/moro/enoam/data/angelo-raffaele-jervolino" typeof="foaf:Person"/><meta about="https://w3id.org/moro/enoam/data/angelo-raffaele-jervolino" content="Angelo Raffaele Jervolino" property="rdfs:label"/><meta about="https://w3id.org/moro/enoam/data/angelo-raffaele-jervolino" property="owl:sameAs" resource="http://www.wikidata.org/entity/Q3617176"/><meta about="https://w3id.org/moro/enoam/data/angelo-raffaele-jervolino" content="angelo-raffaele-jervolino" property="wdt:P1986"/><meta about="https://w3id.org/moro/enoam/data/angelo-raffaele-jervolino" content="Jervolino, Angelo, Raffaele" property="skos:prefLabel"/><meta about="https://w3id.org/moro/enoam/data/ruggero-lombardi" typeof="foaf:Person"/><meta about="https://w3id.org/moro/enoam/data/ruggero-lombardi" content="Ruggero Lombardi" property="rdfs:label"/><meta about="https://w3id.org/moro/enoam/data/ruggero-lombardi" property="owl:sameAs" resource="http://www.wikidata.org/entity/Q104832781"/><meta about="https://w3id.org/moro/enoam/data/ruggero-lombardi" content="Lombardi, Ruggero" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle incompatibilità parlamentari]</h1><p class="paragraph" data-counter="1" id="p-1">Ho chiesto<sup><a href="#curatornote-1" id="curatornote-ref-1">[1]</a></sup> di parlare per annunziare il voto favorevole del mio gruppo. Questa parte dell’emendamento, che potremmo dire <span about="https://w3id.org/moro/enoam/data/122015/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/angelo-raffaele-jervolino" typeof="deo:Reference">Jervolino</span><sup><a href="#curatornote-2" id="curatornote-ref-2">[2]</a></sup>-<span about="https://w3id.org/moro/enoam/data/122015/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ruggero-lombardi" typeof="deo:Reference">Ruggero Lombardi</span><sup><a href="#curatornote-3" id="curatornote-ref-3">[3]</a></sup>, essendo stata accettata la modifica anche dall’onorevole <span about="https://w3id.org/moro/enoam/data/122015/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/angelo-raffaele-jervolino" typeof="deo:Reference">Jervolino</span>, mi pare non crei alcuna indebita confusione fra le funzioni del Governo e quelle del Parlamento, né chiami, in sostanza, il Parlamento a sanare delle posizioni irregolari che sarebbero create dalla designazione governativa.</p><p class="paragraph" data-counter="2" id="p-2">Il fatto è che vi sono in quegli enti, per i quali è prevista la nomina di dirigenti da parte del Governo, situazioni di tale rilievo politico che possono giustificare in taluni casi, ed in vista appunto di un preminente interesse politico, la designazione di un parlamentare. È, in fondo, come se si affidasse l’amministrazione di un settore di interesse politico preminente, e che potrebbe essere oggetto di diretta azione governativa, ad un parlamentare.</p><p class="paragraph" data-counter="3" id="p-3">Pertanto il Governo assume una sua responsabilità politica quando fa la proposta di designare a quel posto un parlamentare, e il Parlamento, a sua volta, riconosce che la preoccupazione politica del Governo è una preoccupazione seria ed esprime, in sostanza, la sua approvazione per questo atto politico del Governo. Vi è quindi la concorrenza di due poteri, e l’intervento del Parlamento non è tanto la determinazione di una eccezionale compatibilità per taluno dei suoi membri in rapporto ad alcune cariche, l’accertamento della ragione politica, la quale appunto ha indotto il Governo a fare la designazione stessa.</p><p class="paragraph" data-counter="4" id="p-4">D’altra parte, il metodo prescelto per esprimere la volontà del Parlamento è così rigoroso, con l’impegno delle due Camere e la richiesta di uno scrutinio segreto, che non si può dubitare che questo intervento sia serio, qualificato e sostanziale.</p><p class="paragraph" data-counter="5" id="p-5">Per questi motivi ritengo che giustamente il gruppo democristiano voterà a favore di questo emendamento ed anzi, data l’importanza di esso, faccio formale richiesta che questa votazione avvenga per appello nominale.</p><ol id="curatorNotes"><li about="https://w3id.org/moro/enoam/data/122015/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito ad un emendamento presentato dall’onorevole Ruggero Lombardi, correttivo dell’emendamento proposto dall’onorevole Angelo Raffaele Jervolino: «A tale norma è ammessa deroga soltanto con autorizzazione del Parlamento su richiesta del Governo o dell’ente interessato». <a href="#curatornote-ref-1">↑</a></li><li about="https://w3id.org/moro/enoam/data/122015/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Angelo Raffaele Jervolino (1890-1985), avvocato, politico, deputato all’Assemblea costituente e nella I legislatura per il gruppo democratico cristiano, ministro delle Poste e telecomunicazioni nel V governo De Gasperi. Si veda la voce del DBI, a firma Vanessa Roghi, vol. 62, 2004. <a href="#curatornote-ref-2">↑</a></li><li about="https://w3id.org/moro/enoam/data/122015/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Riccardo Lombardi (1901-1984), ingegnere, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Giuseppe Sircana, vol. 65, 2005. <a href="#curatornote-ref-3">↑</a></li></ol></body></html>