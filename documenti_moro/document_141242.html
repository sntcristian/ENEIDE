<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.242" name="dcterms.relation"/><meta content="10.48678/unibo/aldomoro1.4.1.242" name="dcterms.identifier"/><meta content="Moro, Aldo, [Messaggio all’Istituto Italo-latinoamericano], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.242." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Messaggio all’Istituto Italo-latinoamericano]</title>
<div id="mentionMeta"><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Messaggio all’Istituto Italo-latinoamericano]</h1><p class="paragraph" data-counter="1" id="p-1">«Il governo italiano – afferma tra l’altro Moro – in questi ultimi anni ha compreso e concretamente appoggiato le richieste che i paesi dell’<span about="https://w3id.org/moro/enoam/data/141242/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/america-latina" typeof="deo:Reference">America latina</span> hanno presentato, soprattutto attraverso la commissione Especial de Coordinacion latino-americana<sup><a href="#curatornote-1" id="curatornote-ref-1">[1]</a></sup>, all’attenzione dei paesi più industrializzati». Il problema delle esportazioni a «condizioni remunerative al fine di assicurare tra le nazioni rapporti più armonici e più aderenti alla nuova realtà “mondiale” dovrà trovare anche al di là di ogni valutazione morale, ideologica e politica una nuova regolamentazione nel quadro dei rapporti economici tra le nazioni».</p><p class="paragraph" data-counter="2" id="p-2">Il ministro degli Esteri afferma poi che «l’interscambio commerciale tra l’<span about="https://w3id.org/moro/enoam/data/141242/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> e il mondo industrializzato deve costituire un importante fattore complementare allo sviluppo dell’<span about="https://w3id.org/moro/enoam/data/141242/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>. A tal fine – precisa Moro nel messaggio – è necessario altresì tenere conto delle decisioni nazionali stimolando la mobilitazione delle risorse interne, aumentando le entrate attraverso un crescente flusso di esportazioni e soprattutto assicurando alle economie latino-americane un concreto contenuto tecnologico. La cooperazione tecnica con i Paesi in via di sviluppo, insieme ad una più moderna concezione degli investimenti stranieri in loco potrà infatti mettere tali paesi in condizione di diversificare e rafforzare la loro capacità produttiva, aprendo possibilità di sbocchi dei prodotti non tradizionali verso i mercati più ricettivi. Lo sviluppo degli scambi commerciali internazionali risponde all’interesse degli Stati di migliorare il tenore di vita delle proprie popolazioni. I paesi acquirenti dovranno programmare le correnti d’importazione anche al fine di favorire da parte dei paesi produttori l’adozione di misure intese ad incentivare gli investimenti; i paesi esportatori dovranno rafforzare i loro schemi di promozione dei beni prodotti, anche attraverso una efficace azione di commercializzazione dei prodotti semilavorati e finiti. Ad entrambe le parti spetta il compito di coordinare ed armonizzare le proprie politiche commerciali nei contesti multilaterali quali, ad esempio, la <span about="https://w3id.org/moro/enoam/data/141242/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Cee</span><sup><a href="#curatornote-2" id="curatornote-ref-2">[2]</a></sup> e gli accordi di integrazione economica regionali e sub-regionali che dovranno essere chiamati a svolgere una funzione sempre più rilevante in materia».</p><p class="paragraph" data-counter="3" id="p-3">Moro ha concluso rilevando che in questo contesto si inserisce il recente avvio di un dialogo fra <span about="https://w3id.org/moro/enoam/data/141242/v1/mention-5" class="mention organization animate" id="mention-5" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Cee</span> e <span about="https://w3id.org/moro/enoam/data/141242/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>, «iniziativa alla cui realizzazione il governo italiano ha dato un contributo sostanziale».</p><ol id="curatorNotes"><li about="https://w3id.org/moro/enoam/data/141242/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comisión Especial de Coordinación Latinoamericana (Cecla), nata nel 1963, riuniva i paesi americani a esclusione degli Usa, con l’obiettivo di trovare una posizione comune dei paesi aderenti nei confronti del mondo più sviluppato. <a href="#curatornote-ref-1">↑</a></li><li about="https://w3id.org/moro/enoam/data/141242/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li></ol></body></html>