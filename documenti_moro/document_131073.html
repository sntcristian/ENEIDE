<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.073" name="dcterms.relation"/><meta content="10.48678/unibo/aldomoro1.3.1.073" name="dcterms.identifier"/><meta content="Moro, Aldo, [Il discorso di Cagliari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.073." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Il discorso di Cagliari]</title>
<div id="mentionMeta"><meta about="https://w3id.org/moro/enoam/data/sardegna" typeof="dcterms:Location"/><meta about="https://w3id.org/moro/enoam/data/sardegna" content="Sardegna" property="rdfs:label"/><meta about="https://w3id.org/moro/enoam/data/sardegna" property="owl:sameAs" resource="http://www.wikidata.org/entity/Q1462"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Il discorso di Cagliari]</h1><p class="paragraph" data-counter="1" id="p-1">Il segretario politico della Democrazia Cristiana, on. Aldo Moro, aprendo la campagna elettorale per il rinnovo del Consiglio regionale sardo<sup><a href="#curatornote-1" id="curatornote-ref-1">[1]</a></sup>, ha espresso la solidarietà di tutto il Partito agli amici impegnati in una difficile battaglia che riguarda – ha detto – la <span about="https://w3id.org/moro/enoam/data/131073/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span>, ma ha notevoli riflessi sul piano nazionale. Ogni consultazione implica sempre, del resto, una serie di valutazioni politiche anche quando si svolge sul terreno amministrativo, perché mette in movimento il corpo elettorale e fa appello alla sua volontà sovrana; ciò tanto più quando la scelta dei cittadini, come in questa occasione, investe l’avvenire di un’intera Regione.</p><p class="paragraph" data-counter="2" id="p-2">L’on. Moro ha poi riconfermato la validità delle autonomie locali, che la <span about="https://w3id.org/moro/enoam/data/131073/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha sempre considerato indispensabili all’articolazione della vita democratica. I nemici dell’autonomia sono da ricercarsi non nel nostro Partito ma nei partiti accentratori, che solo per convenienza strumentale si sono convertiti all’istituto autonomistico. Ed è per questo che i comunisti, padroni delle autonomie locali, costituirebbero un rischio mortale per la democrazia italiana. La <span about="https://w3id.org/moro/enoam/data/131073/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha rivendicato, in particolare, la capacità politica e tecnica dei Sardi ad assumere la piena responsabilità, mediante l’autonomia locale, della direzione della Regione. Ma lo Stato democratico, la <span about="https://w3id.org/moro/enoam/data/131073/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, non hanno lasciato soli i Sardi; hanno continuato invece a fare il loro dovere di solidarietà. Ed è questo un impegno che vale anche per l’avvenire.</p><p class="paragraph" data-counter="3" id="p-3">Il segretario della <span about="https://w3id.org/moro/enoam/data/131073/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha quindi espresso l’ammirazione del Partito per quello che è stato fatto in <span about="https://w3id.org/moro/enoam/data/131073/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span> ed ha rivolto un vivo elogio agli amministratori e a tutta la classe dirigente che la <span about="https://w3id.org/moro/enoam/data/131073/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha saputo esprimere a livello tecnico, amministrativo, politico. È questa classe dirigente che ha assicurato un permanente legame tra la realtà regionale e quella nazionale.</p><p class="paragraph" data-counter="4" id="p-4">A questo punto l’on. Moro ha sintetizzato l’imponente consuntivo del lavoro svolto dalla Regione e dallo Stato in quindici anni di vita democratica e in dodici anni di autonomia. È un bilancio eccezionale se si considerano le grandi difficoltà incontrate e la pesante eredità lasciata dall’inerzia dei passati regimi. Nel segno della democrazia, dell’autonomia, della <span about="https://w3id.org/moro/enoam/data/131073/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la <span about="https://w3id.org/moro/enoam/data/131073/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span> ha vissuto una storia nuova che ne ha trasformato profondamente il volto.</p><p class="paragraph" data-counter="5" id="p-5">Si sono sfruttate tutte le vie ordinarie e straordinarie – ha detto l’on. Moro −; si è speso molto e si è speso bene, preparando le condizioni ambientali per la valorizzazione del piano di rinascita che attua un impegno costituzionale ed è coronamento di lunghe ma indispensabili ricerche scientifiche e tecniche. Il piano di rinascita è un atto di solidarietà dello Stato democratico destinato a consentire l’autonomo processo di sviluppo della <span about="https://w3id.org/moro/enoam/data/131073/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span> e la sua integrazione nell’economia nazionale.</p><p class="paragraph" data-counter="6" id="p-6">La Regione è chiamata a collaborare intimamente con lo Stato nella programmazione del piano. La <span about="https://w3id.org/moro/enoam/data/131073/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> – ha proseguito l’onorevole Moro − non ha soltanto assolto ad un impegno, ma ha dimostrato la validità della sua politica, volta ad assicurare il progresso nella libertà. Tutto il Partito è perciò solidale con la <span about="https://w3id.org/moro/enoam/data/131073/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> Sarda per l’attuazione del piano di rinascita, al quale si ricollega anche il programma che essa presenta agli elettori, perché, sulla base del servizio sin qui reso, le confermino un ampio mandato di fiducia.</p><p class="paragraph" data-counter="7" id="p-7">Il programma democristiano di attività nel prossimo quadriennio della Regione fa perno sulla difesa e lo sviluppo dell’autonomia, di cui il piano di rinascita costituisce concreta applicazione economica e sociale. La <span about="https://w3id.org/moro/enoam/data/131073/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span> – ha affermato l’on. Moro − per le realizzazioni già compiute, per le prospettive che le si aprono innanzi, non è più un’isola, non è più, cioè, una realtà avulsa dal contesto nazionale.</p><p>La stabilità politica</p><p class="paragraph" data-counter="8" id="p-8">Affrontando questi temi più propriamente politici, il segretario della DC ha rilevato che non c’è progresso senza stabilità politica, senza un forte predominante impegno della <span about="https://w3id.org/moro/enoam/data/131073/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ma la sicurezza democratica è posta in forse dalla preoccupante presenza comunista in Italia, presenza costante e ancora vigorosa, suscettibile in qualche zona di ulteriore progresso; presenza non ancora contenuta, non ancora costretta al regresso, necessario per la verità che portiamo, per quel che significano le forze democratiche nella loro opposizione al comunismo. Si giustifica per questo il dibattito tra i partiti sui metodi per contenere e quindi ridurre la forza comunista. Occorre – ha detto l’on. Moro − rilevare un dato fondamentale, e cioè che non c’è che una forza che possa, oggi come ieri, oggi come domani, costituire un mezzo reale di contenimento e di riduzione del comunismo. Questa forza è la <span about="https://w3id.org/moro/enoam/data/131073/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Non pretendiamo tuttavia l’esclusiva in questa battaglia, così rilevante che non può non impegnare altre forze anche diversamente orientate purché convergenti sul terreno democratico. Ma il perno della battaglia contro il comunismo è la <span about="https://w3id.org/moro/enoam/data/131073/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: senza la <span about="https://w3id.org/moro/enoam/data/131073/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, senza una forte <span about="https://w3id.org/moro/enoam/data/131073/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, senza ciò che la <span about="https://w3id.org/moro/enoam/data/131073/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> rappresenta quale ispirazione, quale seguito popolare, non c’è efficace battaglia contro il comunismo.</p><p class="paragraph" data-counter="9" id="p-9">Noi siamo in radicale opposizione, agli antipodi del comunismo – ha continuato Moro −, rappresentiamo due mondi diversi e incompatibili. Dove c’è l’uno, per ispirazione, tradizione, ideali non ci può essere l’altro. La <span about="https://w3id.org/moro/enoam/data/131073/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> oppone al comunismo la vastità del suo consenso popolare. Essa non è una realtà settoriale, non rappresenta un’aristocrazia politica, ma è il punto di coagulo di un’autentica mobilitazione popolare, di masse lavoratrici che credono nella sua impostazione ideale, che fanno leva sulla sua ispirazione cristiana e che trovano nel nostro Partito la sintesi efficace di diversi interessi, la mediazione effettiva dei vari atteggiamenti del corpo sociale. Contro l’unilateralità, la chiusura classista del comunismo, c’è la varietà della <span about="https://w3id.org/moro/enoam/data/131073/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, promotrice di una solidarietà non finta ma reale, perché fondata sulla visione cristiana dell’uomo e del mondo. È questa la fonte del successo democristiano. Perciò appare in tutta la sua meschinità la polemica che la destra conduce mettendo in dubbio la funzione anticomunista del nostro Partito, il quale non è pensabile che possa smarrire il significato intimo della sua natura democratica, la consapevolezza della sua profonda vitalità popolare.</p><p class="paragraph" data-counter="10" id="p-10">Contro quanti tentano inqualificabili differenziazioni all’interno della <span about="https://w3id.org/moro/enoam/data/131073/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> tra uomini fedeli all’intransigenza anticomunista e uomini pronti a non si sa quali cedimenti, noi – ha dichiarato il segretario della DC − riconfermiamo l’irriducibile diversità della <span about="https://w3id.org/moro/enoam/data/131073/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nei confronti del comunismo, la sua nettissima funzione di opposizione ad esso, ribadendo che non c’è alcuna esigenza di presunta solidarietà popolare che possa anche minimamente unire la <span about="https://w3id.org/moro/enoam/data/131073/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ai comunisti.</p><p>Nessun cedimento</p><p class="paragraph" data-counter="11" id="p-11">Non vi sono stati, non vi sono, non vi saranno mai cedimenti di sorta nella difesa dei valori di libertà e democrazia. Per vincere questa storica battaglia, la <span about="https://w3id.org/moro/enoam/data/131073/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> chiede agli altri partiti democratici solidarietà rispettosa delle loro caratteristiche particolari, e non già passivi o meschini allineamenti. La posta è così grave che occorre tutta la forza della <span about="https://w3id.org/moro/enoam/data/131073/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e tutta la solidarietà dello schieramento democratico perché contro il comunismo non si può opporre un coacervo di forze inconciliabili tra loro. Nella libera articolazione delle forze politiche che perseguono legittimi ideali particolari, occorre tuttavia un perno, la <span about="https://w3id.org/moro/enoam/data/131073/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, se non si vuole che le forze democratiche, divise, vengano ad una ad una colpite e rese inefficaci. Ed è per questo – ha detto Moro − che noi ammoniamo il popolo italiano a non stancarsi di concentrare il proprio voto largamente sul nostro Partito, come a non dimenticare quelle forze politiche benemerite che con noi hanno condotto una comune battaglia. La <span about="https://w3id.org/moro/enoam/data/131073/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha pieno titolo per mantenere la direzione di questa lotta perché ha al suo attivo una forte ispirazione morale, indispensabile quando la posta non è di carattere programmatico o tecnico, bensì attiene alla verità e alla concezione dell’uomo e del mondo.</p><p class="paragraph" data-counter="12" id="p-12">Quando diciamo che per opporsi al comunismo occorre inoltre una impostazione democratica non intendiamo con questo fare una concessione al <span about="https://w3id.org/moro/enoam/data/131073/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, che democratico non è; intendiamo sottolineare il rispetto per le nostre convinzioni, la certezza che solo il metodo della libertà può consentire di condurre gli uomini a farsi promotori e partecipi del processo di sviluppo democratico.</p><p class="paragraph" data-counter="13" id="p-13">Non si può pensare che il <span about="https://w3id.org/moro/enoam/data/131073/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, formalmente rispettoso della legalità democratica ma sostanzialmente dittatoriale – ha detto Moro − possa essere fronteggiato da movimenti che pur essendo democratici ricorrono per poca fede nella libertà a mezzi antidemocratici. Il nostro compito è di svelare la profonda sostanza costrittiva e reazionaria del comunismo, di mettere in luce l’utilizzazione strumentale che esso compie dei metodi democratici, del dibattito politico, dell’azione di base, della rappresentanza dei più disparati interessi allo scopo di mascherare il proprio vero volto.</p><p>Insanabile contraddizione</p><p class="paragraph" data-counter="14" id="p-14">Tutti sappiamo cosa significhino realmente una società ed uno stato comunisti, ed è per questo che dobbiamo porre in luce la contraddizione insanabile tra i fini ed i metodi impiegati per raggiungerli.</p><p class="paragraph" data-counter="15" id="p-15">La <span about="https://w3id.org/moro/enoam/data/131073/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, invece, quando si dichiara per la libertà, per la varietà sociale, per la solidarietà tra le classi, non afferma nulla che non risponda pienamente alla sua ideologia. La <span about="https://w3id.org/moro/enoam/data/131073/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è una forza innovatrice perché non è legata ad alcun interesse, perché combatte su tutti i fronti l’ingiustizia, perché anche qui si oppone alla sterile demagogia comunista negatrice degli indubbi progressi compiuti. Ma il nostro partito – ha detto l’on. Moro − si distingue anche dalla destra estremista, esplicitamente totalitaria, e da quella conservatrice e in definitiva reazionaria. E come esiste un pericolo comunista così esiste un pericolo di destra reso più evidente, anche per contraccolpo alla presenza comunista in Italia. Questa impostazione ugualmente severa verso gli opposti totalitarismi non è una invenzione di oggi, anche se le contingenze politiche hanno reso necessario di porla maggiormente in evidenza. Sono principi di sempre, parte integrante del nostro patrimonio e dell’insegnamento tramandatoci da <span about="https://w3id.org/moro/enoam/data/131073/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="16" id="p-16">Nel conto delle debolezze del mondo democratico nei confronti del comunismo – ha proseguito il segretario della DC − dobbiamo porre anche l’incapacità di quelle forze che non dimostrano di saper scendere con coerenza e consequenzialità sul terreno democratico. Nei confronti del <span about="https://w3id.org/moro/enoam/data/131073/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> abbiamo tenuto, non per convenienza di parte, una posizione responsabile; abbiamo manifestato, non per noi ma per l’avvenire delle istituzioni, la esigenza di una inequivocabile differenziazione tra socialismo e comunismo. Non siamo stati però in nessun momento degli ingenui o degli irresponsabili. Al contrario, in un atteggiamento di prudenza e di costante ammonimento, abbiamo richiesto le garanzie necessarie perché si potesse parlare effettivamente di sicurezza democratica. Così non abbiamo accettato pregiudizialmente l’inevitabilità di una collusione permanente tra comunismo e socialismo, convinti che rinunciare alla speranza dell’isolamento comunista avrebbe significato concepire in termini superficiali la gravità dei rischi che corre la <span about="https://w3id.org/moro/enoam/data/131073/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="17" id="p-17">Dobbiamo per coerenza ricordare – ha aggiunto l’on. Moro − che ci sono dei problemi e delle responsabilità che prima o poi devono essere risolti e affrontati. Non si può pretendere che basti una dichiarazione di fede democratica quando ci sono delle cose da fare e dei pericoli da evitare. Noi chiediamo al <span about="https://w3id.org/moro/enoam/data/131073/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> di fare quello che deve fare per rendere credibile, effettiva, efficace, la scelta democratica che esso afferma di aver compiuto<sup><a href="#curatornote-3" id="curatornote-ref-3">[3]</a></sup>. Perché, se ci sono delle situazioni che si possono comprendere per la difficoltà insita in un processo di evoluzione democratica, ci sono anche degli altri aspetti concernenti la struttura del partito, la persistenza di perniciose solidarietà che gettano ombre di dubbio delle quali non può non tenere conto chi abbia la responsabilità della vita del Paese.</p><p class="paragraph" data-counter="18" id="p-18">Chi parla di ingiustificabili remore e di assurde reticenze della <span about="https://w3id.org/moro/enoam/data/131073/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nei confronti del socialismo pronuncia affermazioni senza fondamento, perché il contegno della <span about="https://w3id.org/moro/enoam/data/131073/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è invece soltanto attento, prudente, responsabile. Tutto si può fare nella sicurezza democratica, ma se non c’è questa base ogni altra attività è priva di fondamento. Ed è questo – ha detto il Segretario della DC − il senso vero dell’azione di governo e di quella del nostro Partito<sup><a href="#curatornote-4" id="curatornote-ref-4">[4]</a></sup>. Su queste esigenze si fonda il nostro appello a coloro che possono assumere con noi, nella piena sicurezza, la difesa delle frontiere democratiche.</p><p>Tutela della libertà</p><p class="paragraph" data-counter="19" id="p-19">La tutela della libertà ha giustificato incontri che in precedenza si sarebbero considerati impossibili. Vi possono essere opinioni diverse circa il grado di attendibilità delle affermazioni e degli impegni democratici dei vari partiti, vi possono essere diverse valutazioni circa le prospettive future, ma dobbiamo tutti essere convinti che la collaborazione dei partiti democratici, nessuno dei quali è pregiudizialmente legato alla tutela di interessi particolari, è indispensabile per la difesa della libertà e per porre basi sicure all’azione di rinnovamento della democrazia. Dobbiamo fare oggi le cose necessarie allo sviluppo economico, sociale e politico; il Governo deve fare quelle cose che non possono attendere perché ci sono delle urgenti scadenze in termini di civiltà, di progresso, di espansione democratica che non si possono rinviare.</p><p class="paragraph" data-counter="20" id="p-20">Dobbiamo lavorare, valorizzare quanto si è compiuto, riconfermare la vitalità della democrazia, di una democrazia operosa che crede in se stessa, che trae da sé le energie per realizzare quanto il Paese chiede per la sua crescita economica e sociale. Del resto l’imponenza del lavoro da svolgere non è in relazione alla asserita nostra inerzia nel passato (accusa comunista che fermamente respingiamo) ma è in relazione al progressivo espandersi della comunità in tutti i campi. Proprio perché abbiamo soddisfatto molte attese abbiamo, nello stesso tempo, posto le premesse per il maturare di nuove e più impegnative speranze.</p><p class="paragraph" data-counter="21" id="p-21">Dopo aver accennato ai problemi dell’agricoltura, del Mezzogiorno, della scuola (che deve maturare in tutti i ceti la classe tecnica e politica di domani), l’on. Moro ha ricordato la data del 24 maggio, che segnò l’inizio dell’ultima tappa verso l’unificazione nazionale<sup><a href="#curatornote-5" id="curatornote-ref-5">[5]</a></sup>. Noi – ha detto il segretario della DC − non abbiamo dimenticato l’impegno patriottico, lo abbiamo anzi posto alla base del nostro lavoro. E data la concomitanza dell’assemblea dei democristiani sardi con taluni incontri internazionali, l’on. Moro ha riaffermato, a nome della <span about="https://w3id.org/moro/enoam/data/131073/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, il principio della intangibilità delle frontiere e, nell’ambito di questa rigorosa affermazione, ha ribadito l’opportunità di ricercare tutti i mezzi idonei per una convivenza democratica di uomini e comunità diverse<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="22" id="p-22">I valori della patria, i valori universali della democrazia – ha concluso l’on. Moro − ci spingono ad impegnarci sempre più per una comunità nazionale ordinata, libera, conforme alla natura umana e pacificamente inserita nella più vasta comunità internazionale.</p><ol id="curatorNotes"><li about="https://w3id.org/moro/enoam/data/131073/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni per il rinnovo del Consiglio regionale della Sardegna si sarebbero svolte il 18-19 giugno 1961. <a href="#curatornote-ref-1">↑</a></li><li about="https://w3id.org/moro/enoam/data/131073/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-2">↑</a></li><li about="https://w3id.org/moro/enoam/data/131073/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama indirettamente il XXXIV Congresso nazionale del Psi (Milano 16-18 marzo 1961), nel quale la maggioranza si era espressa a favore della posizione autonomista di Nenni. <a href="#curatornote-ref-3">↑</a></li><li about="https://w3id.org/moro/enoam/data/131073/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quel momento era in carica il Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-4">↑</a></li><li about="https://w3id.org/moro/enoam/data/131073/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il 24 maggio 1915 è la data di ingresso dell’Italia nella Prima guerra mondiale. <a href="#curatornote-ref-5">↑</a></li><li about="https://w3id.org/moro/enoam/data/131073/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Quello stesso giorno erano in corso a Klagenfurt colloqui tra le delegazioni italiana e austriaca nell’ambito dei negoziati relativi alla questione altoatesina. <a href="#curatornote-ref-6">↑</a></li></ol></body></html>