<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.221" name="dcterms.relation"/><meta content="10.48678/unibo/aldomoro1.4.1.221" name="dcterms.identifier"/><meta content="Moro, Aldo, [Discorso per la firma dell’accordo commerciale Cee-Argentina], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.221." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso per la firma dell’accordo commerciale Cee-Argentina]</title>
<div id="mentionMeta"><meta about="https://w3id.org/moro/enoam/data/luis-maria-de-pablo-pardo" typeof="foaf:Person"/><meta about="https://w3id.org/moro/enoam/data/luis-maria-de-pablo-pardo" content="Luis María de Pablo Pardo" property="rdfs:label"/><meta about="https://w3id.org/moro/enoam/data/luis-maria-de-pablo-pardo" property="owl:sameAs" resource="http://www.wikidata.org/entity/Q4156239"/><meta about="https://w3id.org/moro/enoam/data/luis-maria-de-pablo-pardo" content="Pardo, Luis María de Pablo" property="skos:prefLabel"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/mercato-europeo-comune" typeof="foaf:Organization"/><meta about="https://w3id.org/moro/enoam/data/mercato-europeo-comune" content="Mercato Europeo Comune" property="rdfs:label"/><meta about="https://w3id.org/moro/enoam/data/mercato-europeo-comune" property="owl:sameAs" resource="http://www.wikidata.org/entity/Q955276"/><meta about="https://w3id.org/moro/enoam/data/argentina" typeof="dcterms:Location"/><meta about="https://w3id.org/moro/enoam/data/argentina" content="Argentina" property="rdfs:label"/><meta about="https://w3id.org/moro/enoam/data/argentina" property="owl:sameAs" resource="http://www.wikidata.org/entity/Q414"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso per la firma dell’accordo commerciale Cee-Argentina]</h1><p>Signor <span about="https://w3id.org/moro/enoam/data/141221/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/luis-maria-de-pablo-pardo" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">L’Accordo al quale abbiamo oggi apposto la nostra firma è per me, come per i miei colleghi degli Stati membri e per la Commissione, un motivo di profonda soddisfazione. Questo Accordo ha infatti un’importanza che va molto al di là del contenuto letterale del testo.</p><p class="paragraph" data-counter="2" id="p-2">Vorrei in primo luogo ricordare le relazioni tradizionali che esistono sul piano bilaterale fra ciascuno degli Stati membri della <span about="https://w3id.org/moro/enoam/data/141221/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-2" id="curatornote-ref-2">[2]</a></sup> e il suo paese, relazioni che la parola “amichevoli” è insufficiente a qualificare; tali relazioni hanno infatti le loro radici nelle affinità profonde che esistono fra i nostri popoli e trovano la loro manifestazione concreta in una serie di molteplici legami sia di carattere culturale sia di carattere economico e commerciale.</p><p class="paragraph" data-counter="3" id="p-3">È un fatto estremamente importante che i legami ai quali ho fatto allusione trovino oggi la loro proiezione sul piano comunitario grazie all’Accordo testé concluso. Quest’Accordo è necessariamente limitato a materie economiche e commerciali; tuttavia lo spirito che lo anima è quello della lunga amicizia esistente tra i nostri popoli ed è in questo spirito di amicizia che noi dobbiamo interpretarne le differenti disposizioni.</p><p class="paragraph" data-counter="4" id="p-4">In primo luogo, sul piano commerciale, quest’Accordo ci ha permesso di trovare una soluzione per un certo numero di problemi riguardanti alcuni prodotti chiave delle vostre esportazioni, su cui più particolarmente si concentrano le vostre preoccupazioni. Ma, al di là di queste disposizioni concrete e immediate che era importante di mettere fin d’ora per iscritto, l’obiettivo a più lungo termine dell’Accordo è quello di favorire un incremento graduale e costante dell’insieme delle vostre correnti di esportazione verso i paesi della <span about="https://w3id.org/moro/enoam/data/141221/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.</p><p class="paragraph" data-counter="5" id="p-5">Noi ci rendiamo pienamente conto, Signor <span about="https://w3id.org/moro/enoam/data/141221/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/luis-maria-de-pablo-pardo" typeof="deo:Reference">Ministro</span>, del fatto che il suo paese si trova attualmente in un periodo complesso di trasformazione economica e sociale che si ripercuote tanto sulle sue vendite che sui suoi acquisti all’estero. Esso ha bisogno di sbocchi più ampi per le sue esportazioni tradizionali, esso ha ugualmente bisogno di mercati per le nuove correnti di produzione che sono la conseguenza della diversificazione progressiva della sua economia. Nello stesso tempo, questo processo di espansione economica e di elevazione del livello di vita interno comporta una domanda crescente sia di beni d’investimento che di beni di consumo e di conseguenza un aumento dei bisogni di approvvigionamento sui mercati esteri. Noi formuliamo l’augurio – ed è in questo spirito che noi abbiamo partecipato ai negoziati – che le disposizioni su cui ci siamo messi oggi d’accordo siano di natura tale da contribuire efficacemente alla soluzione di quest’insieme di problemi ai quali oggi il vostro paese deve far fronte.</p><p class="paragraph" data-counter="6" id="p-6">Per quanto ci concerne, anche la <span about="https://w3id.org/moro/enoam/data/141221/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> si è adoperata affinché le disposizioni dell’Accordo non trascurino i problemi inerenti allo sviluppo delle nostre esportazioni verso l’<span about="https://w3id.org/moro/enoam/data/141221/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/argentina" typeof="deo:Reference">Argentina</span> e siamo lieti di constatare che le nostre preoccupazioni sono state prese in considerazione, tento nel testo dell’Accordo quanto nelle dichiarazioni allegate. Senza dubbio, la <span about="https://w3id.org/moro/enoam/data/141221/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> si rende conto dei considerevoli problemi che si pongono al vostro paese e comprende che tali problemi rendano necessaria una certa disciplina che vi permetta di limitare e di ripartire saggiamente le risorse a disposizione del vostro paese per gli acquisti all’estero. Siamo tuttavia molto soddisfatti, lo ripeto, del fatto che in quest’Accordo, che è piuttosto un atto concluso tra amici, venga tenuto conto della necessità d’instaurare, per quanto possibile, una certa reciprocità al fine di favorire l’espansione degli scambi nei due sensi.</p><p class="paragraph" data-counter="7" id="p-7">Vi è un’altra parte dell’Accordo a cui la <span about="https://w3id.org/moro/enoam/data/141221/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> attribuisce una grande importanza ed è quella costituita dalle disposizioni che si potrebbero definire istituzionali, che prevedono la creazione di una Commissione Mista.</p><p class="paragraph" data-counter="8" id="p-8">È infatti estremamente importante disporre di un organo che ci permetta di garantire il buon funzionamento dell’Accordo e nel cui ambito sia possibile incontrarci periodicamente, informarci delle rispettive preoccupazioni e ricercare secondo i casi, nello spirito di amicizia che ci anima, le soluzioni che appariranno più appropriate.</p><p class="paragraph" data-counter="9" id="p-9">In questo ordine di idee, la nozione di cooperazione contenuta nel testo dell’Accordo, precisamente nella descrizione delle funzioni della Commissione Mista, assume un valore del tutto particolare. Ho accennato precedentemente alla natura profonda e complessa dei legami che ci uniscono: è alla luce di tali considerazioni che dobbiamo attribuire alla nozione di cooperazione il suo significato reale. Quest’Accordo, infatti, non deve essere unicamente uno strumento che ci permette di discutere in merito ai nostri interessi reciproci sulla base di un “do ut des” puramente commerciale; esso deve permetterci di cooperare efficacemente, a seconda delle proprie capacità e responsabilità, al fine di conseguire gli obiettivi economici che ci prefiggeremo.</p><p class="paragraph" data-counter="10" id="p-10">È particolarmente importante che questa nozione di cooperazione sia affermata, e che gli strumenti giuridici che ci permettono di realizzarla siano messi in opera, alla vigilia dell’allargamento della <span about="https://w3id.org/moro/enoam/data/141221/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.</p><p class="paragraph" data-counter="11" id="p-11">Siamo consapevoli che tale allargamento della <span about="https://w3id.org/moro/enoam/data/141221/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> – seppure guardato con simpatia da quanti auspicano la pace e la prosperità del mondo libero – può destare talune preoccupazioni nei paesi che si trovano al di fuori della <span about="https://w3id.org/moro/enoam/data/141221/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>. Sarebbe vano discutere a priori di tali preoccupazioni; per quanto ci riguarda, siamo persuasi che l’allargamento della <span about="https://w3id.org/moro/enoam/data/141221/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, come già si è verificato in occasione dell’attuazione del <span about="https://w3id.org/moro/enoam/data/141221/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">Mercato comune</span> dei Sei, si risolverà in un’espansione degli scambi di cui potranno ampiamente beneficiare i paesi situati all’esterno della <span about="https://w3id.org/moro/enoam/data/141221/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.</p><p class="paragraph" data-counter="12" id="p-12">Ci rendiamo tuttavia perfettamente conto del fatto che un paese quale il vostro si ponga degli interrogativi circa le conseguenze che tale fenomeno potrà avere nei suoi confronti e per questo pensiamo sia importante disporre di un organo quale la Commissione Mista prevista nell’Accordo. Nell’ambito di questa Commissione Mista sarà in effetti possibile fornire chiarimenti su tutti i problemi che suscitano apprensioni, esaminare in comune i nostri problemi, cercare una soluzione in caso di difficoltà e infine prevedere sin d’ora la possibilità di cooperare con la <span about="https://w3id.org/moro/enoam/data/141221/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> allargata.</p><p class="paragraph" data-counter="13" id="p-13">Quest’Accordo è dunque non soltanto estremamente importante per le nostre relazioni presenti, ma i suoi vantaggi devono anche essere valutati in una prospettiva dinamica in coincidenza con l’inizio di un nuovo ciclo di attività comunitarie.</p><p class="paragraph" data-counter="14" id="p-14">Il mio esposto non sarebbe completo se non menzionassi in questa sede bilaterale l’azione a più largo raggio che la <span about="https://w3id.org/moro/enoam/data/141221/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ha intrapreso nei riguardi dell’insieme dei paesi dell’<span about="https://w3id.org/moro/enoam/data/141221/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/america-latina" typeof="deo:Reference">America latina</span> e che si materializza in una procedura di dialogo che permette ai rappresentanti dei due gruppi di paesi d’incontrarsi periodicamente per discutere i problemi economici d’interesse comune. L’accordo che noi abbiamo concluso s’inserisce armonicamente nell’ambito di tale azione a più largo raggio; come, ne sono certo, si inseriranno quelli che speriamo di poter concludere con altri paesi o gruppi di paesi dell’America meridionale e centrale. I legami più stretti e giuridicamente più precisi che l’Accordo di oggi stabilisce tra la <span about="https://w3id.org/moro/enoam/data/141221/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e l’<span about="https://w3id.org/moro/enoam/data/141221/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/argentina" typeof="deo:Reference">Argentina</span> costituiscono infatti, a mio parere, un elemento dinamico che permetterà al dialogo già iniziato tra la <span about="https://w3id.org/moro/enoam/data/141221/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e l’insieme dei paesi dell’<span about="https://w3id.org/moro/enoam/data/141221/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/america-latina" typeof="deo:Reference">America latina</span> di progredire verso le forme di cooperazione che noi auspichiamo.</p><p class="paragraph" data-counter="15" id="p-15">Prima di terminare vorrei, Signor <span about="https://w3id.org/moro/enoam/data/141221/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/luis-maria-de-pablo-pardo" typeof="deo:Reference">Ministro</span>, dire una parola di ringraziamento e tutti coloro che, da parte argentina e da parte della <span about="https://w3id.org/moro/enoam/data/141221/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, hanno condotto il negoziato in vista della conclusione di quest’Accordo. Le discussioni sono state talvolta lunghe e laboriose e si sono dovuti fare degli sforzi d’immaginazione e di comprensione reciproca per trovare le soluzioni adeguate ad alcuni problemi che presentavano delle notevoli difficoltà. Desidero dunque – e sono sicuro d’interpretare anche il pensiero della Commissione e dei miei colleghi degli Stati membri – formulare il mio sincero e caloroso ringraziamento ai rappresentanti del vostro paese che hanno dato tanta prova di abilità e comprensione e a tutti coloro che da parte della <span about="https://w3id.org/moro/enoam/data/141221/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, secondo le varie competenze previste dal Trattato di <span about="https://w3id.org/moro/enoam/data/141221/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/roma" typeof="deo:Reference">Roma</span><sup><a href="#curatornote-3" id="curatornote-ref-3">[3]</a></sup>, hanno avuto la responsabilità del negoziato.</p><p class="paragraph" data-counter="16" id="p-16">Mi consenta, Signor <span about="https://w3id.org/moro/enoam/data/141221/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/luis-maria-de-pablo-pardo" typeof="deo:Reference">Ministro</span>, di felicitarmi ancora una volta, anche a nome dei rappresentati qui presenti degli Stati membri e delle Istituzioni della <span about="https://w3id.org/moro/enoam/data/141221/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, per la conclusione di quest’Accordo e di esprimerLe l’augurio sincero che la <span about="https://w3id.org/moro/enoam/data/141221/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> formula per l’avvenire del popolo argentino.</p><ol id="curatorNotes"><li about="https://w3id.org/moro/enoam/data/141221/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Luis María de Pablo Pardo (1912-2007), avvocato, dal 1970 era ministro degli Esteri dell’Argentina. <a href="#curatornote-ref-1">↑</a></li><li about="https://w3id.org/moro/enoam/data/141221/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li><li about="https://w3id.org/moro/enoam/data/141221/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è ai trattati del 25 marzo 1957 costitutivi la Cee e l’Euratom. <a href="#curatornote-ref-3">↑</a></li></ol></body></html>