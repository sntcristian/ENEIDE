<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.296" name="dcterms.relation"/><meta content="10.48678/unibo/aldomoro1.3.2.296" name="dcterms.identifier"/><meta content="Moro, Aldo, [Discorso tenuto ad Aosta in occasione dell’apertura della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.296." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto ad Aosta in occasione dell’apertura della campagna elettorale</title>
<div id="mentionMeta"><meta about="https://w3id.org/moro/enoam/data/union-valdotaine" typeof="foaf:Organization"/><meta about="https://w3id.org/moro/enoam/data/union-valdotaine" content="Union Valdotaine" property="rdfs:label"/><meta about="https://w3id.org/moro/enoam/data/union-valdotaine" property="owl:sameAs" resource="http://www.wikidata.org/entity/Q370936"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/valle-d-aosta" typeof="dcterms:Location"/><meta about="https://w3id.org/moro/enoam/data/valle-d-aosta" content="Valle d'Aosta" property="rdfs:label"/><meta about="https://w3id.org/moro/enoam/data/valle-d-aosta" property="owl:sameAs" resource="http://www.wikidata.org/entity/Q1222"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto ad Aosta in occasione dell’apertura della campagna elettorale</h1><p class="paragraph" data-counter="1" id="p-1">Le decisioni della popolazione valdostana saranno doppiamente influenti. Non possono essere dimenticate certo in questo momento le vicende dell'amministrazione della <span about="https://w3id.org/moro/enoam/data/132296/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/valle-d-aosta" typeof="deo:Reference">Regione</span> valdostana, nella quale si sono inseriti a più riprese elementi di disturbo nascenti dall'alleanza innaturale; tuttavia tenacemente perseguita, tra <span about="https://w3id.org/moro/enoam/data/132296/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/union-valdotaine" typeof="deo:Reference">Union Valdotaine</span> ed estrema sinistra. Le difficoltà e i ritardi che da una situazione così disarmonica sono derivati per la popolazione valdostana debbono costituire per gli elettori un monito valido, in modo immediato per la consultazione regionale, in modo mediato per le stesse elezioni politiche generali. La Val d'Aosta tra l'altro è stata al centro di polemiche che non si sono ancora spente per la caparbia volontà dimostrata dalla maggioranza unionista-comunista di non riconoscere la propria sconfitta e il costituirsi di una diversa maggioranza democratica. Si era finito così per paralizzare l'attività del Consiglio regionale rifiutandosi di convocarlo<sup><a href="#curatornote-1" id="curatornote-ref-1">[1]</a></sup>. Il legittimo intervento dello Stato, inteso non ad intaccare ma a rendere possibile lo svolgersi della vita autonoma della Regione, ha permesso di dimostrare attraverso la riconvocazione del Consiglio regionale che esisteva una maggioranza e che essa era in grado di far funzionare le istituzioni regionali. </p><p class="paragraph" data-counter="2" id="p-2">Nel periodo di attività del centro-sinistra la vita della Regione è stata più serena, si è svolto un intenso programma di sviluppo economico sociale, sono stati instaurati costruttivi rapporti di collaborazione tra lo Stato e la Regione. E questo il momento per sottolineare alcuni elementi utili per la valutazione dell'elettorato. Innanzitutto il rispetto e la valorizzazione delle autonomie che è proprio dello stato democratico ed ispira l'azione della <span about="https://w3id.org/moro/enoam/data/132296/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dei suoi alleati di governo. E nel vasto quadro degli enti locali si inseriscono le regioni a statuto speciale con un più alto livello di poteri e di responsabilità. Naturalmente anche in questa direzione si indirizza la doverosa attenzione dello Stato, fermo restando il sistema di garanzia della legittimità al quale né lo Stato né le Regioni possono, nella loro responsabilità, rinunciare. In questo ambito rientra la rinforzata iniziativa del governo che ha concorso a sbloccare la situazione di anormalità e di illegittimità. </p><p class="paragraph" data-counter="3" id="p-3">Ma al di là degli aspetti giuridici, a questo riguardo non si può non notare la disinvoltura con la quale il <span about="https://w3id.org/moro/enoam/data/132296/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> e l'<span about="https://w3id.org/moro/enoam/data/132296/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/union-valdotaine" typeof="deo:Reference">Union Valdotaine</span>, e in specie il <span about="https://w3id.org/moro/enoam/data/132296/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> per la sua più vasta rappresentatività, hanno mostrato di intendere il gioco democratico e il legittimo alternarsi delle maggioranze al potere. Una considerazione, questa, che dovrebbe essere presente in questo momento ed anche nelle elezioni politiche, mentre il Partito comunista italiano si presenta nella consueta posizione polemica nei confronti della <span about="https://w3id.org/moro/enoam/data/132296/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e per giunta da un lato vantando la propria genuina vocazione democratica, dall'altro ponendo l'accento su presunte carenze e debolezze di un partito come la <span about="https://w3id.org/moro/enoam/data/132296/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che per tanti anni e con ogni possibile forma di dialogo democratico ha in realtà assicurato il regime di libertà, difeso e sviluppato le istituzioni democratiche. Sgradevoli, anche se limitati episodi come quelli della Val d'Aosta e le contraddittorie e confuse esperienze del mondo comunista, danno ulteriore dimostrazione della necessità di tenere intatta la forza della <span about="https://w3id.org/moro/enoam/data/132296/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e di rendere vano il disegno comunista di battere duramente questo partito per assicurarsi l'egemonia dello schieramento politico italiano. Le autonomie rappresentano utili, anzi indispensabili, articolazioni dello Stato democratico; sono cioè modo di feconda differenziazione di poteri e di responsabilità, ma non debbono trasformarsi, a rischio di perdere la loro funzione, in strumenti di opposizione e di contestazione sistematica nell'armonia generale dello Stato. </p><p class="paragraph" data-counter="4" id="p-4">Questa è una indicazione di tendenza che deve essere considerata con ogni serietà nel momento nel quale si va arricchendo il nostro sistema di autonomia. L'andamento, in linea di principio, coerente del modo di conduzione politica ed amministrativa al centro e alla periferia è una fondamentale garanzia di stabilità e di fecondo armonico sviluppo civile. Anche in Valle d'Aosta si è realizzato, pur in condizioni difficili e quindi con una piena consapevolezza, l'incontro fra <span about="https://w3id.org/moro/enoam/data/132296/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e Partito socialista che ha reso possibile nella Valle una maggioranza democratica e coerente con quella del governo centrale. Sottolineando l'importanza di questo incontro, rilevo come nel complesso sia riconosciuta, dai partiti impegnati nel governo del Paese, la validità della coalizione di centro- sinistra, e la necessità che essa continui come espressione di una politica aderente all'attuale grado di sviluppo sociale e politico della nazione. Questa previsione e questo proposito sono espressione di chiarezza politica e di autentico rispetto verso l'elettorato. Ha torto chi immagina che la dichiarata volontà di proseguire la linea politica sperimentata nel corso di questi cinque anni intacchi in qualche modo la libertà di decisione dell'elettorato italiano. Questa è fuori discussione. Ma sono parimenti fuori di discussione il diritto e il dovere dei partiti di indicare le loro motivate scelte politiche per l'avvenire. Se dunque nel fondo si è d'accordo per assicurare al Paese l'orientamento che ha manifestato finora la sua validità, dovrebbe essere possibile, fatte salve le normali esigenze di dialettica politica, valorizzare ancor meglio una collaborazione alla quale tutti i partiti panno dato il loro essenziale apporto e che è stata a più riprese da essi tutti confermata, rifiutando di prospettare ad essa delle alternative. lo sono sicuro che ciò varrebbe non ad indebolire ma a rinvigorire i partiti della coalizione di fronte agli attacchi contraddittori delle opposizioni, facendo meglio apprezzare il contributo che ciascuno di essi ha dato nell'interesse del Paese. Nella fedeltà alla coalizione e al di fuori di ogni eccesso polemico, può dunque essere presentata la fisionomia di ciascun partito ed in ispecie richiesto al vasto elettorato democratico cristiano la conferma di fiducia per un partito che, garantendo la continuità democratica, ha concorso in modo determinante allo sviluppo civile del nostro Paese. </p><ol id="curatorNotes"><li about="https://w3id.org/moro/enoam/data/132296/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’episodio avvenuto il 17 maggio 1966 ad Aosta, quando il Palazzo Regionale veniva chiuso a chiave e sul portone veniva affisso un cartello, firmato dal presidente della Giunta regionale, l’esponente dell’Union Valdotaine Severino Caveri, che stabiliva la chiusura del Palazzo per motivi di ordine pubblico. Caveri, alla guida di una maggioranza formata da comunisti e socialisti, oltre all’Union Valdotaine, in realtà stava tentando di impedire che il Consiglio regionale si riunisse, ratificando così la fine della maggioranza: i socialisti, in linea con le indicazioni centrali del partito e quindi con la formula di centrosinistra, avevano infatti deciso di sfilarsi dalla maggioranza stessa ed erano pronti a votare un nuovo presidente democristiano. <a href="#curatornote-ref-1">↑</a></li></ol></body></html>