<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.065" name="dcterms.relation"/><meta content="10.48678/unibo/aldomoro1.2.2.065" name="dcterms.identifier"/><meta content="Moro, Aldo, [Sulla composizione della Corte costituzionale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.065." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla composizione della Corte costituzionale]</title>
<div id="mentionMeta"><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/guido-martuscelli" typeof="foaf:Person"/><meta about="https://w3id.org/moro/enoam/data/guido-martuscelli" content="Guido Martuscelli" property="rdfs:label"/><meta about="https://w3id.org/moro/enoam/data/guido-martuscelli" property="owl:sameAs" resource="http://www.wikidata.org/entity/Q3779372"/><meta about="https://w3id.org/moro/enoam/data/guido-martuscelli" content="Martuscelli, Guido" property="skos:prefLabel"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte costituzionale della Repubblica Italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/enrico-sailis" typeof="foaf:Person"/><meta about="https://w3id.org/moro/enoam/data/enrico-sailis" content="Enrico Sailis" property="rdfs:label"/><meta about="https://w3id.org/moro/enoam/data/enrico-sailis" property="owl:sameAs" resource="http://www.wikidata.org/entity/Q19655872"/><meta about="https://w3id.org/moro/enoam/data/enrico-sailis" content="Sailis, Enrico" property="skos:prefLabel"/><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/giorgio-almirante" typeof="foaf:Person"/><meta about="https://w3id.org/moro/enoam/data/giorgio-almirante" content="Giorgio Almirante" property="rdfs:label"/><meta about="https://w3id.org/moro/enoam/data/giorgio-almirante" property="owl:sameAs" resource="http://www.wikidata.org/entity/Q1236400"/><meta about="https://w3id.org/moro/enoam/data/giorgio-almirante" content="giorgio-almirante" property="wdt:P1986"/><meta about="https://w3id.org/moro/enoam/data/giorgio-almirante" content="Almirante, Giorgio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla composizione della Corte costituzionale] </h1><p class="paragraph" data-counter="1" id="p-1">Io<sup><a href="#curatornote-1" id="curatornote-ref-1">[1]</a></sup> non avevo annunciato che non avremmo presentato emendamenti; anzi, dissi chiaramente che, per due o tre punti che ritenevamo di significato tecnico e non politico, avremmo dovuto rinviare il provvedimento al Senato; e, proprio perché si tratta di questioni essenzialmente tecniche, pensavamo – e pensiamo tuttora – che il Senato possa, nello spazio di pochi giorni, approvare la legge.</p><p class="paragraph" data-counter="2" id="p-2">Per quanto riguarda il merito dell’accettazione del testo della Commissione, debbo dire che sono d’accordo con l’onorevole <span about="https://w3id.org/moro/enoam/data/122065/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-2" id="curatornote-ref-2">[2]</a></sup>. Mediante questa limitazione, si verrebbe a limitare il numero dei possibili giudici, proprio tra le persone più qualificate. Perché è una realtà di fatto che vi sono dei professori universitari (e, direi, la maggior parte dei professori universitari) che son legati al proprio insegnamento come a una ragione vitale, per cui sono ben disposti a rinunciare al ben più lucroso esercizio dell’avvocatura ma non a rinunciare all’insegnamento universitario.</p><p class="paragraph" data-counter="3" id="p-3">Quel che dice l’onorevole <span about="https://w3id.org/moro/enoam/data/122065/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/guido-martuscelli" typeof="deo:Reference">Martuscelli</span><sup><a href="#curatornote-3" id="curatornote-ref-3">[3]</a></sup>, che cioè il giudice costituzionale che sia professore universitario sia vincolato in qualche modo dalle opinioni espresse in sede scientifica e cioè nell’esercizio delle sue funzioni di professore, può certo a prima vista colpire. Questo argomento, se fosse vero, dovrebbe condurre forse a impedire ai giudici della <span about="https://w3id.org/moro/enoam/data/122065/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span> di pensare al di fuori dell’esercizio della loro funzione di giudice, e certamente a impedire di scrivere, di compiere qualsiasi attività scientifica, di esporre il proprio pensiero, il che non è previsto nella legge e sarebbe del resto evidentemente assurdo.</p><p class="paragraph" data-counter="4" id="p-4">La realtà delle cose è che l’insegnamento universitario è cosa così distaccata, così slegata da ogni vincolo di carattere gerarchico, che non si rende necessario per i professori universitari un collocamento fuori ruolo, il quale può determinare un danno, essenzialmente di carattere sentimentale, tale che il professore universitario potrebbe non essere disposto ad accettare.</p><p class="paragraph" data-counter="5" id="p-5">Per queste ragioni, che mi sembrano molto chiare, credo che il testo della Commissione debba essere votato con l’emendamento <span about="https://w3id.org/moro/enoam/data/122065/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/enrico-sailis" typeof="deo:Reference">Sailis</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="6" id="p-6">Signor<sup><a href="#curatornote-5" id="curatornote-ref-5">[5]</a></sup> <span about="https://w3id.org/moro/enoam/data/122065/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-6" id="curatornote-ref-6">[6]</a></sup>, ho la sensazione che qui si vadano confondendo due posizioni diverse: quella relativa al merito di questo articolo, che in certo senso è materia opinabile, e la posizione politica quale è stata prospettata dagli onorevoli colleghi della sinistra e, anche a destra, dall’onorevole <span about="https://w3id.org/moro/enoam/data/122065/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/giorgio-almirante" typeof="deo:Reference">Almirante</span><sup><a href="#curatornote-7" id="curatornote-ref-7">[7]</a></sup>.</p><p class="paragraph" data-counter="7" id="p-7">Qui si pone questo problema: si deve o meno rinviare questa legge al Senato? Quindi si pone un problema essenzialmente politico, ritenendo che sia determinante questa valutazione circa l’opportunità o meno di rinviare la legge al Senato.</p><p class="paragraph" data-counter="8" id="p-8">Ora, questo articolo 7 che abbiamo considerato e dibattuto non mi pare il più adatto per saggiare questa volontà della Camera e la opportunità politica di rinviare questa legge al Senato per un nuovo parziale esame. Su questo punto vi sono posizioni diverse ed io riconosco che probabilmente, considerato soltanto a sé, l’articolo 7 non è di tale portata tecnica che lo si debba necessariamente rinviare al Senato.</p><p class="paragraph" data-counter="9" id="p-9">Per altro, vi è un altro articolo di questa legge, cioè l’articolo 48<sup><a href="#curatornote-8" id="curatornote-ref-8">[8]</a></sup>, nel quale si presenta a mio parere la categorica necessità della modifica del testo del Senato e conseguentemente del rinvio della legge al Senato. Ciò in quanto nell’articolo 48 è prevista una situazione che può non realizzarsi, cioè la presenza necessaria di tutti i giudici quando la <span about="https://w3id.org/moro/enoam/data/122065/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span> sia costituita in Alta Corte di giustizia nel giudizio a carico delle altissime cariche dello Stato. Ora, a nostro parere, almeno l’articolo 48 deve essere necessariamente modificato per impedire che la <span about="https://w3id.org/moro/enoam/data/122065/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span> in questa sua funzione giudicante, che è la più delicata che si possa immaginare, sia posta in condizioni di non poter funzionare e ciò o per una ragione obiettiva o anche magari per l’intenzione malevola di qualcuno dei suoi componenti.</p><p class="paragraph" data-counter="10" id="p-10">Mi pare che nel valutare l’opportunità del rinvio della legge al Senato si debba soprattutto valutare l’articolo 48 e non già l’articolo 7 che si presenta in realtà piuttosto opinabile e di una portata tecnica, nelle modifiche che si approntano, certamente inferiore alla portata delle modifiche che noi proponiamo per necessità di cose all’articolo 48.</p><p class="paragraph" data-counter="11" id="p-11">Se poi in sede di articolo 48 fosse approvato dalla Camera il criterio del rinvio al Senato, con più tranquilla coscienza potremmo giudicare la materia proposta nell’articolo 7 e negli altri due punti nei quali noi, per ragioni tecniche non di straordinaria importanza come per l’articolo 48, chiediamo una modifica.</p><p class="paragraph" data-counter="12" id="p-12">Quindi la mia proposta, signor <span about="https://w3id.org/moro/enoam/data/122065/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span>, è che la Camera sia chiamata a giudicare sul rinvio della legge al Senato con riguardo all’articolo 48, che è veramente d’importanza fondamentale e che permette di fare una scelta sulla base di una valutazione serena delle conseguenze che deriverebbero dall’accoglimento del testo proposto dal Senato. Secondo la posizione assunta sull’articolo 48, si prenderebbe posizione sugli altri punti. Allora, qualora l’articolo 48 fosse modificato rispetto alla tesi del Senato, con più serenità e sulla base di un criterio puramente tecnico gli onorevoli colleghi si orienterebbero nella loro decisione relativa all’articolo 7 e agli altri articoli per i quali proponiamo modifiche. Se invece l’articolo 48 fosse approvato nella formula del Senato, probabilmente anche questa approvazione sarebbe manifestazione della intenzione della Camera di approvare senz’altro, così, il testo di legge: avendo la Camera approvato questo punto, che certamente è più grave, sarebbe logico che lasciasse passare anche altri punti di minore importanza.</p><p class="paragraph" data-counter="13" id="p-13">La mia preghiera, signor <span about="https://w3id.org/moro/enoam/data/122065/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span>, è che si accantonino, per il momento, gli altri articoli controversi e si voti l’articolo 48.</p><ol id="curatorNotes"><li about="https://w3id.org/moro/enoam/data/122065/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito incentrato sulle modifiche proposte dal Senato al testo della Camera dei deputati in relazione alla composizione della Corte costituzionale e, più precisamente, in merito alle norme concernenti i professori universitari. Il testo del Senato all’articolo7 comma II prevede che «Durante il periodo di appartenenza alla Corte costituzionale i giudici che siano magistrati in attività di servizio, o professori universitari, non potranno continuare nell’esercizio delle proprie funzioni». Nel comma III si precisa che saranno, di conseguenza, collocati fuori ruolo. Il testo della Camera prevede invece che le attività di professore universitario e giudice della Corte costituzionale siano compatibili e che la posizione fuori ruolo sia possibile su richiesta degli interessati. <a href="#curatornote-ref-1">↑</a></li><li about="https://w3id.org/moro/enoam/data/122065/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Leone (1908-2001), giurista, politico, deputato all’Assemblea costituente e nella I legislatura per il gruppo democratico cristiano. Si veda la voce del DBI, a firma Matteo Truffelli, vol. 64, 2005. <a href="#curatornote-ref-2">↑</a></li><li about="https://w3id.org/moro/enoam/data/122065/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Guido Martuscelli (1905-1987), avocato, politico, deputato all’Assemblea costituente e nella I legislatura per il gruppo comunista. <a href="#curatornote-ref-3">↑</a></li><li about="https://w3id.org/moro/enoam/data/122065/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Enrico Sailis (1899-1967), giurista, docente universitario, politico, deputato nella I legislatura per il gruppo democratico cristiano. L’emendamento cui fa riferimento Moro propone di aggiungere al testo della Camera (non del Senato) dopo le parole «fuori ruolo», le parole «ove lo richiedano», sopprimendo il resto del comma.  <a href="#curatornote-ref-4">↑</a></li><li about="https://w3id.org/moro/enoam/data/122065/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito relativo al rinvio al Senato della legge in discussione.  <a href="#curatornote-ref-5">↑</a></li><li about="https://w3id.org/moro/enoam/data/122065/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Presidente della Camera dei deputati è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-6">↑</a></li><li about="https://w3id.org/moro/enoam/data/122065/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giorgio Almirante (1914-1988), giornalista, politico, tra i fondatori del Movimento sociale italiano di cui è stato segretario dal 1947 al 1950, deputato nella I legislatura eletto con il MSI ed iscritto al gruppo misto. Si veda la voce del DBI, a firma Giuseppe Parlato, 2020. <a href="#curatornote-ref-7">↑</a></li><li about="https://w3id.org/moro/enoam/data/122065/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 48 del testo originario della legge 11 marzo 1953, n. 87 (successivamente soppresso) prevedeva: «Ai giudizi di accusa contro il Presidente della Repubblica, il Presidente del Consiglio dei ministri ed i Ministri partecipano tutti i giudici della Corte, ordinari e aggregati, che non siano legittimamente impediti. Il collegio giudicante deve, in ogni caso, essere costituito da almeno ventuno giudici, dei quali i giudici aggregati devono essere in maggioranza. Il giudice, che non sia intervenuto ad una udienza, non può partecipare alle udienze successive. Chiuso il dibattimento, la Corte si riunisce in Camera di consiglio senza interruzione con la presenza dei giudici ordinari ed aggregati presenti a tutte le udienze in cui si è svolto il giudizio».  <a href="#curatornote-ref-8">↑</a></li></ol></body></html>