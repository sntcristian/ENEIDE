<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.268" name="dcterms.relation"/><meta content="10.48678/unibo/aldomoro1.4.1.268" name="dcterms.identifier"/><meta content="Moro, Aldo, [Brindisi alla “Giornata dell’Africa”], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.268." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi alla “Giornata dell’Africa”]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mar Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/organizzazione-dell-unita-africana" typeof="foaf:Organization"/><meta about="https://w3id.org/moro/enoam/data/organizzazione-dell-unita-africana" content="Organizzazione dell'Unità Africana" property="rdfs:label"/><meta about="https://w3id.org/moro/enoam/data/organizzazione-dell-unita-africana" property="owl:sameAs" resource="http://www.wikidata.org/entity/Q191703"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi alla “Giornata dell’Africa”]</h1><p>Signori Ambasciatori,</p><p class="paragraph" data-counter="1" id="p-1">sono particolarmente lieto di celebrare ancora una volta, secondo una gradita consuetudine, questa solenne ricorrenza con i Rappresentanti degli Stati africani con i quali l’<span about="https://w3id.org/moro/enoam/data/141268/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> intrattiene rapporti intensi e cordiali.</p><p class="paragraph" data-counter="2" id="p-2">I miei viaggi in alcune capitali del vostro <span about="https://w3id.org/moro/enoam/data/141268/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/africa" typeof="deo:Reference">Continente</span> mi hanno fatto conoscere i problemi africani e rafforzato nella convinzione che l’amicizia fra l’<span about="https://w3id.org/moro/enoam/data/141268/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’<span about="https://w3id.org/moro/enoam/data/141268/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> costituisce un fattore di primaria importanza nel contesto generale delle relazioni internazionali. E ciò soprattutto nell’attuale momento politico, caratterizzato dall’allargamento della <span about="https://w3id.org/moro/enoam/data/141268/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Europea</span><sup><a href="#curatornote-1" id="curatornote-ref-1">[1]</a></sup> e delle favorevoli prospettive che esso schiude per i Paesi del vicino <span about="https://w3id.org/moro/enoam/data/141268/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/africa" typeof="deo:Reference">continente</span> non ancora legati in un rapporto associativo con la <span about="https://w3id.org/moro/enoam/data/141268/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> stessa.</p><p class="paragraph" data-counter="3" id="p-3">Su quest’ultimo punto mi sembra opportuno soffermarmi non tanto per sottolineare l’importanza sotto il profilo strettamente economico, quanto per considerare il dialogo fra l’<span about="https://w3id.org/moro/enoam/data/141268/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e l’<span about="https://w3id.org/moro/enoam/data/141268/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> nei suoi aspetti politici, culturali ed umani, in un quadro più vasto e al di là degli interessi contingenti.</p><p class="paragraph" data-counter="4" id="p-4">Gli eventi che hanno impresso, dalla fine della seconda guerra mondiale ad oggi, una nuova fisionomia alla società internazionale, orientandola verso la creazione di entità sempre più vaste e portando alla ribalta le giovani nazioni indipendenti e sovrane, hanno inciso profondamente sulla storia del mondo.</p><p class="paragraph" data-counter="5" id="p-5">L’<span about="https://w3id.org/moro/enoam/data/141268/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> di oggi, sotto la spinta di nuove forze, ha guardato al di là della grande civiltà nata sulle rive del <span about="https://w3id.org/moro/enoam/data/141268/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> ed ha colto – grazie anche al colloquio instauratosi nell’ambito delle <span about="https://w3id.org/moro/enoam/data/141268/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span><sup><a href="#curatornote-2" id="curatornote-ref-2">[2]</a></sup> – altre civiltà, comprendendone il significato in una più ampia prospettiva storica, apprezzandone le tradizioni, conoscendone le istanze, sostenendone le fondate rivendicazioni di non discriminazione razziale e di effettiva indipendenza.</p><p class="paragraph" data-counter="6" id="p-6">Possiamo dire che dal graduale processo di avvicinamento tra la cultura europea e quella africana sono scaturiti un arricchimento reciproco ed un maggiore avvicinamento in ogni anno con benefici riflessi sul dialogo politico.</p><p class="paragraph" data-counter="7" id="p-7">L’<span about="https://w3id.org/moro/enoam/data/141268/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> è oggi pienamente partecipe della vita internazionale, cui essa dà un apporto di idee e di iniziative assai importante e significativo.</p><p class="paragraph" data-counter="8" id="p-8">Al <span about="https://w3id.org/moro/enoam/data/141268/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/africa" typeof="deo:Reference">Continente Africano</span> – unito da comuni interessi ed intenti, pur nella varietà delle caratteristiche e tradizioni di ciascun popolo, – l’<span about="https://w3id.org/moro/enoam/data/141268/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’<span about="https://w3id.org/moro/enoam/data/141268/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> guardano con sentimenti di solidarietà e di simpatia.</p><p class="paragraph" data-counter="9" id="p-9">In un’epoca in cui emergono aree regionali, quella africana costituisce per il resto del mondo un valido interlocutore ed un fattore di stimolo della vita internazionale ai fini di sicurezza e di pace.</p><p class="paragraph" data-counter="10" id="p-10">Di tale capacità costruttiva abbiamo recentemente avuto una significativa testimonianza attraverso l’azione svolta per la soluzione del conflitto medio-orientale del Comitato dei Saggi<sup><sup><a href="#curatornote-3" id="curatornote-ref-3">[3]</a></sup></sup> dell’<span about="https://w3id.org/moro/enoam/data/141268/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/organizzazione-dell-unita-africana" typeof="deo:Reference">OUA</span><sup><sup><a href="#curatornote-4" id="curatornote-ref-4">[4]</a></sup></sup>, in seno al quale hanno prestato con dedizione non facile opera mediatrice alcuni tra i più eminenti statisti di quel <span about="https://w3id.org/moro/enoam/data/141268/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/africa" typeof="deo:Reference">Continente</span>. Mi auguro che gli sforzi finora compiuti, ed i tentativi che potranno ancora essere fatti per trovare un equo e pacifico componimento di quel conflitto, possano portare a risultati significativi.</p><p class="paragraph" data-counter="11" id="p-11">È nostra profonda convinzione che lo spirito di pace debba dominare la società contemporanea e ciò tanto più in un mondo in cui le aree di tensione non sono, ciascuna, una realtà a sé stante, ma fanno parte di un sistema interdipendente. È sempre più evidente infatti la inscindibilità dei problemi e dei pericoli che minacciano la sicurezza internazionale nel suo delicato equilibrio e la pace del mondo.</p><p class="paragraph" data-counter="12" id="p-12">I Paesi africani condividono tale visione delle cose. Ne traiamo perciò favorevoli auspici per la soluzione di altri problemi per il superamento di altre preoccupanti tensioni che travagliano ad un tempo il loro <span about="https://w3id.org/moro/enoam/data/141268/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/africa" typeof="deo:Reference">Continente</span> ed il Mondo.</p><p class="paragraph" data-counter="13" id="p-13">A questo riguardo, vorrei ripetere che l’<span about="https://w3id.org/moro/enoam/data/141268/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica guarda con la più viva simpatia ad ogni tentativo di porre rimedio con mezzi pacifici a situazioni anacronistiche ed inaccettabili sul piano umano prima che su quello politico.</p><p class="paragraph" data-counter="14" id="p-14">Il Governo italiano, pur rimanendo fedele all’esigenza di non interferire negli affari interni degli altri Paesi, intende continuare a dare in sede internazionale la sua collaborazione ad iniziative tendenti all’abolizione di ogni discriminazione fra gli uomini ed all’affermazione dei diritti inalienabili dei popoli.</p><p class="paragraph" data-counter="15" id="p-15">Sulla base di tali principi ed in vista di siffatti obiettivi – che vanno perseguiti con pazienza e tenacia attraverso la via del negoziato e dell’azione persuasiva – abbiamo operato in seno alle <span about="https://w3id.org/moro/enoam/data/141268/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> ed agli altri Organismi internazionali. E ciò nella convinzione che il corso degli eventi storici e la forza della ragione e del diritto finiranno col prevalere.</p><p class="paragraph" data-counter="16" id="p-16">Si tratta certo di un cammino lungo e difficile; occorrono fermezza, tenacia ed equilibrio, ma la posta in gioco è tanto elevata da giustificare una completa dedizione da parte di tutti.</p><p class="paragraph" data-counter="17" id="p-17">Nel decennio che abbiamo davanti, il secondo “decennio dello sviluppo”, i nostri sforzi dovranno essere rivolti, vorrei ricordarlo qui, verso l’arresto della corsa agli armamenti che tuttora purtroppo assorbe ricchezze che potrebbero essere indirizzate al progresso civile, alla lotta ai grandi flagelli dell’umanità, la fame, le malattie, l’analfabetismo, alla ricerca di un equilibrato rapporto tra aree urbane ed aree rurali, alla conservazione del sistema ecologico. S’impone dunque una strategia dello sviluppo.</p><p class="paragraph" data-counter="18" id="p-18">I due continenti, l’<span about="https://w3id.org/moro/enoam/data/141268/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e l’<span about="https://w3id.org/moro/enoam/data/141268/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, sono destinati a collaborare sempre più intensamente tra loro, grazie ai molteplici vincoli che li uniscono anche sul piano economico e della cooperazione tecnica e culturale. Vi è una naturale convergenza e complementarità di interessi tra le due contigue aree geografiche, la quale impone all’<span about="https://w3id.org/moro/enoam/data/141268/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> ed ai singoli Stati europei di tener conto delle odierne esigenze della società e dell’economia africana.</p><p class="paragraph" data-counter="19" id="p-19">Noi dobbiamo contribuire ad assicurare, attraverso una sempre maggiore stabilizzazione dei prezzi internazionali dei prodotti di esportazione di quel <span about="https://w3id.org/moro/enoam/data/141268/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/africa" typeof="deo:Reference">Continente</span> ad un fattivo apporto per la creazione di infrastrutture ed imprese, una situazione di benessere e di giustizia per l’<span about="https://w3id.org/moro/enoam/data/141268/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>.</p><p class="paragraph" data-counter="20" id="p-20">Nel mutare degli eventi, alcuni punti fermi, capisaldi della odierna politica internazionale, rimarranno certamente invariati. Fra essi è certamente, me lo lascino dire le LL.EE., l’amicizia e la stretta collaborazione stabilitasi fra l’<span about="https://w3id.org/moro/enoam/data/141268/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e l’<span about="https://w3id.org/moro/enoam/data/141268/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, fra l’<span about="https://w3id.org/moro/enoam/data/141268/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e ciascuno dei Paesi del Vostro <span about="https://w3id.org/moro/enoam/data/141268/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/africa" typeof="deo:Reference">Continente</span>.</p><p class="paragraph" data-counter="21" id="p-21">Con questo auspicio e con questi sentimenti levo il calice al benessere dei Capi di Stato che le EE.LL. così degnamente rappresentano, alla prosperità dei governanti e popoli africani ed alla felicità personale delle LL.EE, con cui ho il piacere di intrattenermi in questa solenne ricorrenza.</p><ol id="curatorNotes"><li about="https://w3id.org/moro/enoam/data/141268/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Germania, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-1">↑</a></li><li about="https://w3id.org/moro/enoam/data/141268/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955. <a href="#curatornote-ref-2">↑</a></li><li about="https://w3id.org/moro/enoam/data/141268/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Al summit dell’Oua di Addis Abeba del giugno 1971, fu stabilita la creazione di una missione guidata da quattro leader di paesi africani per contribuire a risolvere la questione mediorientale, facendo ritirare Israele dai paesi occupati (tra cui l’Egitto, membro dell’organizzazione). <a href="#curatornote-ref-3">↑</a></li><li about="https://w3id.org/moro/enoam/data/141268/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione dell’unità africana (Oua) fu fondata nel 1963 per promuovere la solidarietà tra i paesi del continente. <a href="#curatornote-ref-4">↑</a></li></ol></body></html>