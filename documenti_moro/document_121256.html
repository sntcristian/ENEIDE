<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.256" name="dcterms.relation"/><meta content="10.48678/unibo/aldomoro1.2.1.256" name="dcterms.identifier"/><meta content="Moro, Aldo, [Sul finanziamento dell’Istituto per le relazioni culturali con l’estero], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.256." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Sul finanziamento dell’Istituto per le relazioni culturali con l’estero]</title>
<div id="mentionMeta"><meta about="https://w3id.org/moro/enoam/data/istituto-per-le-relazioni-culturali-con-l-estero" typeof="foaf:Organization"/><meta about="https://w3id.org/moro/enoam/data/istituto-per-le-relazioni-culturali-con-l-estero" content="Istituto per le relazioni culturali con l'estero" property="rdfs:label"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sul finanziamento dell’Istituto per le relazioni culturali con l’estero]</h1><p class="paragraph" data-counter="1" id="p-1">L’<span about="https://w3id.org/moro/enoam/data/121256/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">Istituto</span><sup><a href="#curatornote-1" id="curatornote-ref-1">[1]</a></sup> per le relazioni culturali con l’estero<sup><a href="#curatornote-2" id="curatornote-ref-2">[2]</a></sup> fu creato ed operò durante il periodo fascista come longa manus del governo per quanto riguardava le relazioni culturali con l’estero.</p><p class="paragraph" data-counter="2" id="p-2">Una volta creata la direzione generale per le relazioni culturali con l’estero, la quale incominciò con l’assorbire le competenze dell’antica direzione generale per gli italiani all’estero, per quanto riguarda le scuole, e assunse poi mano mano anche le competenze relative in genere alle relazioni culturali, evidentemente la sussistenza di un istituto di questo genere apparve ingiustificata. Fu stabilito, quindi, che l’<span about="https://w3id.org/moro/enoam/data/121256/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">I.R.C.E.</span> sarebbe stato sciolto. In realtà, nelle more di questa liquidazione, l’<span about="https://w3id.org/moro/enoam/data/121256/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">Istituto</span> continuò a sussistere, e quindi si dovette continuare a pagare lo stipendio agli impiegati e a provvedere alle altre necessità per le spese generali che l’esistenza di un simile ente comporta. Così, già più volte abbiamo dovuto approvare contributi per l’<span about="https://w3id.org/moro/enoam/data/121256/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">I.R.C.E.</span>, appunto perché questo ente fosse posto in condizioni di pagare le competenze al suo personale.</p><p class="paragraph" data-counter="3" id="p-3">Questi due disegni di legge tendono, appunto, a rendere possibile all’<span about="https://w3id.org/moro/enoam/data/121256/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">I.R.C.E.</span> di provvedere al doveroso pagamento di competenze per l’esercizio finanziario in corso. Entrambi i provvedimenti riguardano contributi all’<span about="https://w3id.org/moro/enoam/data/121256/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">Istituto</span> per l’esercizio finanziario 1950-51, ma in realtà uno di questi contributi, e precisamente quello di 30 milioni, benché formalmente sembri gravare sull’esercizio finanziario 1950-51, riguarda, invece, l’esercizio precedente, perché quando fu approvato questo contributo, cioè l’anno scorso, si constatò che il capitolo relativo alle spese impreviste del Ministero del tesoro non aveva disponibilità. Ed allora fu stabilito fra i due Ministeri che la somma di 30 milioni, che in realtà era servita per l’attività e per i pagamenti dell’<span about="https://w3id.org/moro/enoam/data/121256/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">Istituto</span> nell’esercizio 1949-50, sarebbe figurata nell’esercizio finanziario 1950-51.</p><p class="paragraph" data-counter="4" id="p-4">Si tratta, in realtà, di due esercizi diversi, e ciò può tranquillizzare quei colleghi ai quali giustamente potrebbe apparire strano che si provveda, con due distinti provvedimenti, per una somma complessiva di 100 milioni nell’ambito dello stesso esercizio.</p><p class="paragraph" data-counter="5" id="p-5">Io chiedo che questa liquidazione dell’<span about="https://w3id.org/moro/enoam/data/121256/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">Istituto</span> avvenga subito, se deve avvenire, o se il Governo ritiene ancora utile disporre di questa longa manus per la sua politica di relazioni culturali, allora lo si dica chiaramente.</p><p class="paragraph" data-counter="6" id="p-6">Si passi così alla riorganizzazione e si dia un assetto stabile all’<span about="https://w3id.org/moro/enoam/data/121256/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/istituto-per-le-relazioni-culturali-con-l-estero" typeof="deo:Reference">I.R.C.E.</span>, provvedendo con normali stanziamenti di bilancio in modo che finisca questo stillicidio continuo di contributi che il Parlamento è chiamato ad approvare.</p><p class="paragraph" data-counter="7" id="p-7">Concludendo, data la natura di queste spese, propongo l’approvazione dei due disegni di legge.</p><ol id="curatorNotes"><li about="https://w3id.org/moro/enoam/data/121256/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene presentando il disegno di legge in discussione, già approvato dalla Commissione IV Finanze e Tesoro. <a href="#curatornote-ref-1">↑</a></li><li about="https://w3id.org/moro/enoam/data/121256/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Istituto per le relazioni culturali con l’estero fu istituito nel gennaio del 1938 e liquidato nel 1953. <a href="#curatornote-ref-2">↑</a></li></ol></body></html>