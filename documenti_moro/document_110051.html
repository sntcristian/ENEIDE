<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.051" name="dcterms.relation"/><meta content="10.48678/unibo/aldomoro1.1.0.051" name="dcterms.identifier"/><meta content="Moro, Aldo, Al lavoro, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.051." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Al lavoro</title>
<div id="mentionMeta"><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/gesu" typeof="foaf:Person"/><meta about="https://w3id.org/moro/enoam/data/gesu" content="Gesù Cristo" property="rdfs:label"/><meta about="https://w3id.org/moro/enoam/data/gesu" property="owl:sameAs" resource="http://www.wikidata.org/entity/Q302"/><meta about="https://w3id.org/moro/enoam/data/gesu" content="Gesu, Cristo" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Al lavoro</h1><p class="paragraph" data-counter="1" id="p-1">Ha inizio ormai nelle <span about="https://w3id.org/moro/enoam/data/110051/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span> e nei Segretariati, dovunque, il lavoro, al quale, il momento eccezionale dà un carattere più serio, composto, raccolto, quasi ad esprimere nelle stesse forme esterne la piena comprensione delle esigenze dell’ora. Alle quali si intende aderire proprio con questo lavoro che porta ad un chiarimento d’idee, ad una austerità e verità di vita.</p><p class="paragraph" data-counter="2" id="p-2">Si riprende il lavoro nella forma preliminare dell’assegnazione delle cariche direttive, tutte importanti e insostituibili, per piccole o grandi che siano. La <span about="https://w3id.org/moro/enoam/data/110051/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> ha una sua struttura organizzativa come ogni <span about="https://w3id.org/moro/enoam/data/110051/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span>, che rifugge da ogni burocratismo eccessivo, ma della quale, sia pure ridotta al minimo indispensabile, non si può fare a meno. La prima espressione di organizzazione è questa: che le cariche direttive siano opportunamente distribuite, che i singoli investiti della carica sentano vivo l’interessamento e l’impegno che ne deriva; che a ognuno siano dati compiti ben definiti, mezzo, questo, per impegnare in un settore particolare la responsabilità di ciascuno. Una delle esigenze fondamentali della <span about="https://w3id.org/moro/enoam/data/110051/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, sentita in modo particolarmente vivo agli inizi dell’anno, è appunto questa: assicurare dei quadri direttivi intelligenti, operosi, impegnati alle nostre <span about="https://w3id.org/moro/enoam/data/110051/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>; formare dei dirigenti. Il che non vuol dire solo operare su ciascuno con una formazione particolare, ma importa innanzi tutto che i dirigenti si sentano tali e che siano perciò impegnati in un lavoro concreto, l’esplicazione del quale è capace di formare meglio che qualunque altra cosa.</p><p class="paragraph" data-counter="3" id="p-3">L’impegno sarà talvolta, per queste persone che si sono assunte una responsabilità particolare nei riguardi dell’<span about="https://w3id.org/moro/enoam/data/110051/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span>, di piccole cose, che non danno immediatamente né gioia né soddisfazione. Piccole cose che impongono un sacrificio, senza che se ne veda l’utilità; la forma cioè più dura di sacrificio. Sembrerà che queste piccole cose (l’ordine di un’adunanza che in tanta parte dipende dall’impegno di una persona responsabile, un contatto per lettera con il Centro o i compagni, e altre forme simili) abbiano poco valore. Ma la conquista degli ideali è condizionata, si pensi, proprio dalla disciplina umile che accetta queste piccole povere cose, le accetta intere, le accetta, di più, con amore. Perché senza lo sforzo e l’umiltà del viverle tutte non c’è vittoria del bene. Ricordiamolo più vivamente oggi che l’anno comincia e l’inizio porta con sé la esigenza di rivedere tante posizioni. Anche sul piano organizzativo, anche su quello dell’ordine e della disciplina, occorre che la <span about="https://w3id.org/moro/enoam/data/110051/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> sia in linea: condizione indispensabile per l’efficienza e fecondità del suo lavoro. Tale c’impegniamoa renderla un po’ tutti ciascuno dal suo posto di responsabilità, ciascuno cominciando a dare, per educare gli altri, il suo disciplinato sacrificio.</p><p class="paragraph" data-counter="4" id="p-4">Impegnati a far vivere l’<span about="https://w3id.org/moro/enoam/data/110051/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> mediante un contributo speciale di opere, di adesione spirituale, di preghiera sono i Dirigenti su cui pesa una responsabilità specifica. Ma responsabili sono tutti, in senso concreto, anche se per un generico contributo, che sarà anche esso di opere, di preghiera, di idee, di adesione spirituale. La <span about="https://w3id.org/moro/enoam/data/110051/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> è indistintamente di tutti; son tutti chiamati a costruirla ed essa è quale ciascuno di noi viene facendola, con il suo interessamento, con il suo amore. È nella sua natura che viva di quel che i singoli danno; è nella sua essenza di organismo che doni ciò che a sua volta riceve da coloro cui dona. Che riceva per ridistribuire. Anche su questo vale la pena di fermarsi a pensare in questo tempo di ripresa.</p><p class="paragraph" data-counter="5" id="p-5">Sarà un anno di lavoro intenso questo che ci sta dinanzi. Un gravare di impegni organizzativi, di molte cose che possono apparirci in disordine, se noi, con la nostra anima, non diamo loro unità e organicità; cose che possono apparire morte, se non diamo noi ad esse anima e vita. Siano pure le nostre cose le più grandi che si possa immaginare, senza la nostra adesione e il nostro amore diventeranno ancora sempre povere cose. E non sempre son cose grandi a prima vista, neppure. Perciò questo occorre adesso sentire con tutta vivezza, che, in forma di cose più o meno alte, lavoriamo per un ideale altissimo che un po’ veniamo realizzando ogni giorno ed ogni ora con l’opera nostra attiva e responsabile, lavoriamo per un ideale cristiano ed umano. Operiamo su anime e per anime in tutta la profondità del loro mistero e la grandezza del loro destino. Non dimentichiamo mai questa grandezza del lavoro nelle povere forme: questa grandezza del nostro sacerdozio di <span about="https://w3id.org/moro/enoam/data/110051/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> che ci avvicina a <span about="https://w3id.org/moro/enoam/data/110051/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/gesu" typeof="deo:Reference">Cristo</span>, nel Quale possiamo anche noi un poco donare la vita.</p><p>Aldo Moro</p></body></html>