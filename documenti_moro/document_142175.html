<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.175" name="dcterms.relation"/><meta content="10.48678/unibo/aldomoro1.4.2.175" name="dcterms.identifier"/><meta content="Moro, Aldo, [Discorso ai quadri della Dc di Bari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.175." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso ai quadri dellaDcdi Bari]</title>
<div id="mentionMeta"><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/giacomo-mancini" typeof="foaf:Person"/><meta about="https://w3id.org/moro/enoam/data/giacomo-mancini" content="Giacomo Mancini" property="rdfs:label"/><meta about="https://w3id.org/moro/enoam/data/giacomo-mancini" property="owl:sameAs" resource="http://www.wikidata.org/entity/Q3762167"/><meta about="https://w3id.org/moro/enoam/data/giacomo-mancini" content="giacomo-mancini" property="wdt:P1986"/><meta about="https://w3id.org/moro/enoam/data/giacomo-mancini" content="Mancini, Giacomo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>	[Discorso ai quadri della Dc di Bari]</h1><p class="paragraph" data-counter="1" id="p-1">Moro ha rilevato che « certamente questa competizione elettorale ha come posta in gioco il primato della <span about="https://w3id.org/moro/enoam/data/142175/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> nei confronti del <span about="https://w3id.org/moro/enoam/data/142175/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. Primato non surrogabile – ha precisato – nell’esperienza storica italiana, da uno schieramento di partiti che non abbia un centro intorno al quale sicuramente organizzarsi. Una volta definito però questo centro, non è ancora risolto il problema politico italiano. Siamo giunti alle elezioni proprio per un fenomeno di disgregazione politica, per una accentuata dissociazione che ha caratterizzato questa legislatura e l’ha portata, per decisione socialista, ad una fine prematura ». </p><p class="paragraph" data-counter="2" id="p-2">« Proprio i socialisti infatti – ha aggiunto Moro – hanno rifiutato un governo di solidarietà democratica, sulla base di una piattaforma politica che sembrava accettata almeno per l’intera legislatura. Tutto ciò è stato motivo di polemica ed è naturale che induca ancora oggi al rammarico. Ma certo è da rilevare il fatto della difficoltà che trovano ad associarsi le forze politiche omogenee, o almeno relativamente omogenee, per il governo del Paese. Il quale paga il costo di reiterate crisi e della discontinuità del Governo ».</p><p class="paragraph" data-counter="3" id="p-3">« La <span about="https://w3id.org/moro/enoam/data/142175/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ha sempre assunto le sue responsabilità, fino a compiere il sacrificio di costituire un governo monocolore in condizioni quasi impossibili. Ma – si è chiesto il presidente del Consiglio – c’è e, soprattutto, ci sarà un’eguale disponibilità dei partiti che, dalle cose, dalla situazione storica, sono chiamati all’indeclinabile compito di governare? Tale interrogativo inquietante pesa su queste elezioni. La difficoltà d’indicare una formula chiara aggiunge incertezza ad incertezza. Solo un governo di sinistra che disponesse sulla carta del 51 per cento dei voti sembrerebbe suscettibile, per le dichiarazioni che sono state fatte, di essere realizzato. Ma è proprio questa la prospettiva da evitare. Contro l’ipotesi di un primato comunista o di un governo di sinistra, si manifestano in questa campagna elettorale la nostra preoccupazione e polemica. Questo sarebbe obiettivamente un passo rischioso anche per coloro che si dicono disposti a compierlo. Essi non ne ignorano il costo politico. Ed allora bisogna opporre una alternativa. Essa si esprime innanzitutto nella conferma del primato della <span about="https://w3id.org/moro/enoam/data/142175/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> e poi nella responsabile accettazione della necessaria solidarietà democratica ». </p><p class="paragraph" data-counter="4" id="p-4">« Non c’è chiusura della <span about="https://w3id.org/moro/enoam/data/142175/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> nei confronti del <span about="https://w3id.org/moro/enoam/data/142175/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> – <em>ha detto ancora Moro</em> –. Non abbiamo parlato delle altrui responsabilità in termini punitivi. Ma è pur necessario che il Paese rivolga severo monito ai fomentatori di discordia, alle forze omogenee che rifiutano il comune lavoro. Gioverà a tal fine che si dissolva la nebbia della polemica socialista (e non solo socialista) che offusca la vera fisionomia della <span about="https://w3id.org/moro/enoam/data/142175/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> fino a renderla irriconoscibile. Ispirazione cristiana e democratica, vocazione antifascista, spirito progressista, sono il modo di essere autentico della <span about="https://w3id.org/moro/enoam/data/142175/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>. Che su queste basi, con tutta la sua forza, il partito si ponga come una garanzia per le istituzioni e per i cittadini, è un elemento rassicurante e non riduttivo della vera natura della <span about="https://w3id.org/moro/enoam/data/142175/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ».</p><p class="paragraph" data-counter="5" id="p-5">« Parlare di governo del disordine – <em>ha aggiunto</em> – è assurdo, dove si tenga conto del movimento che c’è nella nostra società e che il pluralismo non può comprimere, mentre solo il dogmatismo lo potrebbe con l’altissimo prezzo dell’arresto dell’evoluzione del Paese. Che emergano spinte mostruose di violenza, attiene alla patologia sociale, ma c’è da domandarsi attraverso quali atteggiamenti si sia reso meno efficiente il sistema di prevenzione, al quale nessuno Stato democratico, che voglia resistere alle minacce della dissoluzione, può rinunciare ».</p><p class="paragraph" data-counter="6" id="p-6">« Al di là della casistica dell’on. <span about="https://w3id.org/moro/enoam/data/142175/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giacomo-mancini" typeof="deo:Reference">Mancini</span><sup><a href="#curatornote-1" id="curatornote-ref-1">[1]</a></sup>, sulla quale vi sarebbero molte cose da dire, sta il fatto – <em>ha concluso il Presidente del Consiglio</em> – che la <span about="https://w3id.org/moro/enoam/data/142175/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> (ed in essa io stesso) ha rispettato pienamente le istituzioni e le ha fatte vivere nel quadro dei principi costituzionali, dal quale nessuno è autorizzato a discostarsi ».</p><ol id="curatorNotes"><li about="https://w3id.org/moro/enoam/data/142175/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giacomo Mancini (1916-2002), politico italiano, deputato per il Psi (1948-92), ricoprì diversi incarichi come ministro e fu segretario del Partito socialista italiano dal 1970 al 1972 [Dizionario biografico degli italiani, <em>ad vocem</em>]. <a href="#curatornote-ref-1">↑</a></li></ol></body></html>