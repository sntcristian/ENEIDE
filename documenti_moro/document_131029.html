<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.029" name="dcterms.relation"/><meta content="10.48678/unibo/aldomoro1.3.1.029" name="dcterms.identifier"/><meta content="Moro, Aldo, [Moro confermato segretario politico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.029." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Moro confermato segretario politico]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/ettore-bernabei" typeof="foaf:Person"/><meta about="https://w3id.org/moro/enoam/data/ettore-bernabei" content="Ettore Bernabei" property="rdfs:label"/><meta about="https://w3id.org/moro/enoam/data/ettore-bernabei" property="owl:sameAs" resource="http://www.wikidata.org/entity/Q3733875"/><meta about="https://w3id.org/moro/enoam/data/ettore-bernabei" content="Bernabei, Ettore" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Moro confermato segretario politico]</h1><p>Cari amici,</p><p class="paragraph" data-counter="1" id="p-1">colgo questo momento per dirvi poche parole di ringraziamento per l’affettuosa manifestazione di solidarietà e di fiducia che voi mi avete fatto eleggendomi ancora una volta a questo difficilissimo compito.</p><p class="paragraph" data-counter="2" id="p-2">Sono grato profondamente a tutto il Consiglio nazionale che nelle sue varie articolazioni ha voluto, proprio senza mio merito, manifestarmi la sua fiducia.</p><p class="paragraph" data-counter="3" id="p-3">Io sono consapevole dell’enorme peso che assumo in questo momento. Ne ero consapevole qualche mese fa quando, in un momento assai difficile per la vita del Partito, la vostra designazione mi chiamò ad assolvere questo difficilissimo compito<sup><a href="#curatornote-1" id="curatornote-ref-1">[1]</a></sup>. Ne sono profondamente consapevole anche in questo momento. Seppure la situazione in questo momento è normale, più chiara, io sento tutte le difficoltà intrinseche della situazione politica italiana. Quelle difficoltà che la <span about="https://w3id.org/moro/enoam/data/131029/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> come partito dominante della vita politica nazionale deve fronteggiare.</p><p class="paragraph" data-counter="4" id="p-4">Ho dinanzi a me, quindi, la visione delle difficoltà del Paese, ho dinanzi a me la visione delle difficoltà che incontra il Partito della <span about="https://w3id.org/moro/enoam/data/131029/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Certo non dobbiamo sopravvalutare le difficoltà del partito, lasciarci prendere, come in qualche momento saremmo tentati, da un senso di smarrimento di fronte alle difficoltà del Partito; ma non possiamo non riconoscere che il Partito vive delle ore difficili, un momento di adattamento interno, un momento di adattamento ad una situazione esterna mutevole che richiede un partito legato sì alla sua tradizione, ma rinnovato nei suoi metodi e nei suoi strumenti. Dico: non dobbiamo sentire il peso di queste difficoltà fino a farci scoraggiare da esse, ma dobbiamo sentire che siamo di fronte a delle grandi difficoltà, alle quali cercheremo di ovviare con il lavoro comune e con la piena consapevolezza dei doveri che incombono su di noi. Il primo dovere è quello della unità del Partito. È una cosa che dobbiamo ripetere anche in questo momento dopo averlo detto con tanta sincerità e da tutte le parti durante il Congresso di <span about="https://w3id.org/moro/enoam/data/131029/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-2" id="curatornote-ref-2">[2]</a></sup> . Ora direi che dobbiamo sentire più imperioso questo dovere nel momento in cui, conclusa l’attività congressuale, il Partito, utilizzando tutto quanto ha conseguito di ricchezza di idee e di varietà di posizioni nello spregiudicato dibattito congressuale, sente di doversi comporre e unire in un’attività vigile, ma certo più tranquilla, più serena, più armonica. È questo, credo, il nostro impegno in questo momento: non disperdere niente di quello che nel Congresso abbiamo conquistato, ma comporlo nell’armonica, serena unità del Partito e portarlo a contatto con la realtà della vita sociale e politica che noi dobbiamo dominare. E questo lavoro di unificazione, di adattamento, di composizione, questo lavoro per affrontare i problemi del Paese, questo è il nostro compito di oggi che dovrà assolvere la Direzione unitaria, alla quale, attraverso lo sforzo concorde di tutti, stiamo per dar vita. Lasciatemi dire, quindi, quanto sia grande la mia soddisfazione nel vedere, al termine di alcune giornate certo faticose, con qualche momento di eccitazione, con qualche momento di difficoltà, uno strumento comune di lavoro. Abbiamo una sede nella quale si possono incontrare, si possono confrontare, si possono, direi, naturalmente accostare e comporre le diverse idee, le diverse intuizioni, che sono vive nel Partito della <span about="https://w3id.org/moro/enoam/data/131029/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. </p><p class="paragraph" data-counter="5" id="p-5">Queste idee e queste intuizioni io non vedo – l’ho già detto – emergere da organizzazioni cristallizzate, che siamo stati, mi pare, tutti concordi nel dichiarare superate. Questa varietà di opinioni io vedo emergere dalla naturale varietà, dalla ricchezza di temperamenti e di personalità che è nel nostro Partito. Una ricchezza, che non è solo il segno della profonda validità del Partito della <span about="https://w3id.org/moro/enoam/data/131029/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ma anche, direi, una espressione della vastità del compito che assolviamo, compito di selezione, di indirizzo, di guida in così vasto, così dominante settore dell’elettorato italiano.</p><p class="paragraph" data-counter="6" id="p-6">Quindi è in confronto alla vastità e alla complessità dell’elettorato che noi dobbiamo conservare e, possibilmente, accrescere la ricchezza e la varietà delle idee, delle intuizioni, delle personalità in seno al Partito.</p><p class="paragraph" data-counter="7" id="p-7">Tutto questo noi oggi, direi, simbolicamente, accettiamo di comporre nella Direzione unitaria alla quale stiamo per dar vita. Una unità, come credo di aver detto altre volte, appunto non indifferenziata, non immobile: una varietà, cioè, che noi non vogliamo frenare e comprimere, ma vogliamo soltanto comporre perché nella varietà si faccia strada la verità, cioè si manifesti quella linea attraverso la quale noi possiamo giorno per giorno assolvere al nostro compito di indirizzo e di guida sul terreno democratico del popolo italiano.</p><p class="paragraph" data-counter="8" id="p-8">Quindi è evidente che noi non possiamo chiedere a nessuno la rinuncia alle proprie idee, alle proprie ispirazioni ideali, direi al proprio metodo, al proprio metro ideale per misurare la realtà sociale e politica del nostro Paese. A tutti chiediamo – e crediamo, attraverso il consenso, di averlo ottenuto – di rispettare il criterio di misura e di valutazione degli altri, chiediamo con fiducia di fare questo sforzo quotidiano rivolto non a dividere, non a differenziare, ma possibilmente ad unire, a generare quella viva unità per mezzo della quale possono essere affrontati i gravissimi problemi di ordine sociale e politico che stanno dinanzi a noi. Questo io credo che si possa dire.</p><p class="paragraph" data-counter="9" id="p-9">Dall’esperienza del nostro dibattito, e avendone conferma proprio in questa volontà unitaria, che abbiamo costruito con tanta fatica, ma che abbiamo costruito, possiamo dire che c’è davvero un fondo comune tra noi, c’è veramente una linea politica che, pur nella diversità delle interpretazioni e nella diversità comprensibile delle applicazioni, resta comune. Se questa non ci fosse, se intorno ad essa non ci fosse il consenso di tutto il Partito, evidentemente noi non saremmo un partito efficace, operante, autorevole nella vita politica italiana.</p><p class="paragraph" data-counter="10" id="p-10">In complesso questa linea che noi, fra tante difficoltà e con tanta dignità sosteniamo da anni nella diversità delle situazioni che si succedono, questa linea è rappresentata dall’impegno democratico e sociale della <span about="https://w3id.org/moro/enoam/data/131029/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="11" id="p-11">È dire, certo, poco, in confronto alla diversità delle situazioni alla molteplicità delle applicazioni che di questa grande intuizione devono essere date. Però di fronte a tante interessate designazioni, di fronte a tanti ingiusti ed indebiti interventi nel nostro campo, la riconferma che noi facciamo solennemente ora, di questa indeclinabile vocazione democratica e sociale della <span about="https://w3id.org/moro/enoam/data/131029/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ha un grande significato, il significato del nostro comune impegno di lavorare con tutte le nostre forze a servizio degli ideali democratici e di giustizia del nostro Paese. Perché di tutta la forza della <span about="https://w3id.org/moro/enoam/data/131029/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vi è bisogno; non di una parte, non di una frazione, perché nessuna parte, nessuna frazione potrebbe bastare a questo altissimo compito. Abbiamo bisogno di condurre in concordia tutta la <span about="https://w3id.org/moro/enoam/data/131029/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché essa, giorno per giorno, assolva al suo insostituibile compito al servizio degli ideali democratici del nostro Paese.</p><p class="paragraph" data-counter="12" id="p-12">È questa certezza di una sostanziale unità fra noi, è questa certezza di un comune impegno, è questa certezza della feconda continuità del nostro lavoro che mi rende relativamente tranquillo; tranquillo del tutto no, perché sento quanto gravi siano i compiti che sono dinanzi a noi; relativamente tranquillo, relativamente ottimista. Con l’aiuto di tutte le nostre forze, sotto la guida del Presidente del Consiglio nazionale<sup><a href="#curatornote-3" id="curatornote-ref-3">[3]</a></sup>, che ancora ringrazio per la collaborazione affettuosa, autorevole, efficace che mi ha dato in passato, e che spero mi sarà continuata, con la collaborazione di tutti gli amici cercheremo giorno per giorno, ora per ora, di affrontare e superare le difficoltà del nostro Paese. Perché noi le dobbiamo superare, perché ancora è la <span about="https://w3id.org/moro/enoam/data/131029/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che ha la responsabilità di risolvere i problemi fondamentali del nostro Paese, perché alla novità di questi problemi deve corrispondere la novità della <span about="https://w3id.org/moro/enoam/data/131029/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="13" id="p-13">E desidererei, al punto in cui siamo, e al termine di queste vostre votazioni, chiedere al Consiglio nazionale di autorizzarmi ad assumere personalmente la direzione de «Il Popolo». È una richiesta che io faccio al Consiglio nazionale per considerazioni varie di ordine politico, e ben consapevole del peso e della responsabilità che questo comporta. Io desidero dire in questo momento, con assoluta sincerità, con commozione, tutto il mio apprezzamento più affettuoso nei confronti dell’amico <span about="https://w3id.org/moro/enoam/data/131029/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/ettore-bernabei" typeof="deo:Reference">Bernabei</span><sup><a href="#curatornote-4" id="curatornote-ref-4">[4]</a></sup>. Io lo ho avuto accanto a me, nel corso di questi mesi così difficili, sempre pronto, sempre intelligente, sempre obbiettivo, sempre estremamente rispettoso, sempre pienamente consapevole delle necessità politiche e delle esigenze del Partito. La collaborazione che io ho ricevuto da lui non esito a definirla esemplare. Sono cose che a un certo momento, lasciatemelo dire, più che rapporti politici finiscono per diventare fatto umano, un fatto personale, una di quelle cose che arricchiscono e confortano la vita di un uomo. E desidero assicurare il Consiglio nazionale, e gli amici tutti, che dell’amico <span about="https://w3id.org/moro/enoam/data/131029/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/ettore-bernabei" typeof="deo:Reference">Bernabei</span> io intendo avvalermi in rapporto alla sua grande competenza, alla sua grande dedizione al Partito, nei compiti sempre complessi e difficili della stampa del Partito.</p><p class="paragraph" data-counter="14" id="p-14">Nel chiedervi di sanzionare, con la vostra deliberazione, questa mia richiesta, io desidero esprimere, in conclusione, la certezza che tutti, in qualsiasi posto si sia chiamati a lavorare, sapremo con piena cordialità tra noi, in assoluta dedizione al Partito, dare il nostro contributo di lavoro e di passione alla causa della <span about="https://w3id.org/moro/enoam/data/131029/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, che sempre, e ancora in questo momento, appare indissolubilmente legata alla causa della democrazia del nostro Paese.</p><ol id="curatorNotes"><li about="https://w3id.org/moro/enoam/data/131029/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro era stato eletto segretario nella seduta del 14-17 marzo 1959. <a href="#curatornote-ref-1">↑</a></li><li about="https://w3id.org/moro/enoam/data/131029/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-2">↑</a></li><li about="https://w3id.org/moro/enoam/data/131029/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Adone Zoli (1887-1960), presidente del Consiglio nazionale della Dc dal 1954. <a href="#curatornote-ref-3">↑</a></li><li about="https://w3id.org/moro/enoam/data/131029/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Ettore Bernabei (1921-2016), direttore del quotidiano «Il Popolo» dal 1956. <a href="#curatornote-ref-4">↑</a></li></ol></body></html>