<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.175" name="dcterms.relation"/><meta content="10.48678/unibo/aldomoro1.1.0.175" name="dcterms.identifier"/><meta content="Moro, Aldo, «I frutti del fascismo» di Herbert L. Matthews, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.175." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>«I frutti del fascismo» di Herbert L. Matthews</title>
<div id="mentionMeta"><meta about="https://w3id.org/moro/enoam/data/herbert-matthews" typeof="foaf:Person"/><meta about="https://w3id.org/moro/enoam/data/herbert-matthews" content="Herbert Matthews" property="rdfs:label"/><meta about="https://w3id.org/moro/enoam/data/herbert-matthews" property="owl:sameAs" resource="http://www.wikidata.org/entity/Q15156"/><meta about="https://w3id.org/moro/enoam/data/herbert-matthews" content="Matthews, Herbert" property="skos:prefLabel"/><meta about="https://w3id.org/moro/enoam/data/gaetano-mosca" typeof="foaf:Person"/><meta about="https://w3id.org/moro/enoam/data/gaetano-mosca" content="Gaetano Mosca" property="rdfs:label"/><meta about="https://w3id.org/moro/enoam/data/gaetano-mosca" property="owl:sameAs" resource="http://www.wikidata.org/entity/Q351527"/><meta about="https://w3id.org/moro/enoam/data/gaetano-mosca" content="gaetano-mosca" property="wdt:P1986"/><meta about="https://w3id.org/moro/enoam/data/gaetano-mosca" content="Mosca, Gaetano" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>
<div id="referenceMeta">
<meta about="https://w3id.org/moro/enoam/data/herbert-l-matthews-i-frutti-del-fascismo-1945" typeof="fabio:Expression"/><meta about="https://w3id.org/moro/enoam/data/herbert-l-matthews-i-frutti-del-fascismo-1945" content="Herbert L. Matthews, I frutti del fascismo, Laterza, Bari, 1945." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/ doco: http://purl.org/spar/doco/"><h1>«I frutti del fascismo» di Herbert L. Matthews</h1><p class="paragraph" data-counter="1" id="p-1">Questo del <span about="https://w3id.org/moro/enoam/data/110175/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Matthews</span><sup><a href="#curatornote-1" id="curatornote-ref-1">[1]</a></sup> (<span about="https://w3id.org/moro/enoam/data/110175/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/herbert-l-matthews-i-frutti-del-fascismo-1945" typeof="biro:BibliographicReference">Herbert L. Matthews, <em>I frutti del fascismo</em>, traduzione dall’inglese di Elena Craveri Croce<sup><a href="#curatornote-2" id="curatornote-ref-2">[2]</a></sup>, Laterza, Bari, 1945</span>) è un libro scritto con amore<sup><a href="#curatornote-3" id="curatornote-ref-3">[3]</a></sup>; non con la compiacenza sottile di chi ama se stesso e la propria opera, ma con la generosità di chi s’impegna nella vicenda narrata con un vivissimo sforzo di comprensione e ne vive il dramma, in questo caso di quale terribile gravità, attento a tutto quello di umano che esso pone in gioco. Il libro non ha perciò la fredda obbiettività della storia ed anzi, come è indicato nel titolo e chiaramente confermato nel testo, l’indagine è condotta in modo da accertare i frutti di un sistema politico che ha fatto una lunga prova e mettere in guardia il mondo contro un periodo reale e vicino. Perché «<span about="https://w3id.org/moro/enoam/data/110175/v1/quote-2" class="quote" id="quote-2" typeof="doco:TextChunk">il fascismo italiano se ne andrà, ma il fascismo mondiale, internazionale, le idee, gli ideali e i desideri a cui esso risponde resteranno. Il fascismo sarà un’idra dalle molte teste, e noi democratici di questa generazione non potremo mai deporre le armi</span>» (p. 384). Non è dunque una storia, ma una pacata narrazione di contemporaneo, condotta qualche volta perfino con il carattere brillante dell’informazione giornalistica e animata sempre da un elevato intento morale più precisamente, forse, di educazione o rieducazione politica. Per questa ragione, tra l’altro, gli Italiani faranno bene a leggere questo libro, tutti gli Italiani che hanno bisogno di capire e sopratutto gli uomini di cultura che han bisogno di capire in profondità e non son certo agevolati nel loro compito dalla molta letteratura da strapazzo, goffa o piccante che sia, la quale circola su questi argomenti. Non fosse altro per imparare quella serenità umanissima, che a noi fa così spesso difetto, e costituisce, pensiamo, un grande ostacolo alla nostra rinascita per l’abito di violenza faziosa che determina, per il disdegno del nuovo, per la ricerca estenuante ed inutile di cose particolari e accessorie.</p><p class="paragraph" data-counter="2" id="p-2">Poiché il libro se non ha la fredda obbiettività della storia, ha la serenità cordiale del giudizio onesto, disinteressato, senza livore. E ciò lo fa aperto a capire il gioco complicato delle cause, severo solo quando è necessario ed amore di verità lo impone, cauto nell’affermare responsabilità, cordiale, sopratutto, nell’indicare una meta lontana magari, ma accessibile e doverosa. Sguardo, insomma, rivolto al passato, non per farsene schiavi, ma per ritrovare nell’insegnamento amaro un motivo di più per risorgere e creare, davvero, un mondo nuovo.</p><p class="paragraph" data-counter="3" id="p-3">Questo non è – sia avvertito subito – un libro di cultura in senso stretto, un’indagine rigorosamente scientifica (la quale del resto non sarebbe per ora possibile o risulterebbe almeno estremamente difficile) intorno alle origini ed allo sviluppo del fenomeno fascista. Ma, sia pure appena accennati, senza completo approfondimento, vi son motivi di spiegazione ed osservazioni penetranti, che son destinati ad interessare gli uomini di cultura. «<span about="https://w3id.org/moro/enoam/data/110175/v1/quote-0" class="quote" id="quote-0" typeof="doco:TextChunk">Voi foste schiavi della Pazzia</span>», dice l’<span about="https://w3id.org/moro/enoam/data/110175/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Autore</span> agli Italiani nell’epilogo del libro, ma questa è una tinta forte, che esprime in sintesi il vuoto di un sistema, il quale, senza ragioni di verità che lo sostenessero, ha portato tante e così ingiustificate e dolorose rovine. Ma il fenomeno non è lasciato lì, incompreso ed incomprensibile, come un fatto di pazzia appunto, come un orribile capriccio fatale della storia.</p><p class="paragraph" data-counter="4" id="p-4">La storia, anche se in apparenza, soprattutto allo sguardo addolorato della vittima, possa apparire altrimenti, non conosce siffatti capricci. Essa è piuttosto un fenomeno di ben accertate responsabilità personali ed in questo senso, assolutamente continua, motivata, razionale. Il fascismo ha le sue origini ben definite e trova le sue cause determinanti non solo nella rapace, irrispettosa avidità di potere e di potenza di alcuni che lo produssero più immediatamente, ma nel generale disordine, nell’inerzia di molti, nell’ingenua e cieca buona fede di alcuni, nel disagio del tormentatissimo dopoguerra, nell’attivismo irrazionale del nazionalismo, nella deficienza costruttiva delle correnti di sinistra, nella straordinaria carenza di autorità dello stato liberale e, per ignavia, liberticida.</p><p class="paragraph" data-counter="5" id="p-5">È da notare che l’<span about="https://w3id.org/moro/enoam/data/110175/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Autore</span> esclude una derivazione netta di carattere capitalistico, anche se il capitalismo e gli interessi terrieri della pianura padana appoggiarono il movimento e non si fecero scrupolo di servirsene. Egli ricollega piuttosto il fenomeno ad una reazione, che a noi pare determinata da irrequietezza spirituale e avente mire più politiche che economico-sociali, della piccola borghesia, di quella borghesia mediocre il cui spirito antieroico fu bersaglio costante dei lazzi fascisti, ma il cui abito di goffaggine, di retorica magniloquente, di grettezza spirituale, di anticultura il fascismo portò con sé irrimediabilmente.</p><p class="paragraph" data-counter="6" id="p-6">Del resto l’accenno su riportato alla vastità mondiale del fenomeno, il quale caratterizza un’epoca e un’intera esperienza umana, esclude che ci si possa cristallizzare in un’indagine minuta e presuntuosa delle derivazioni italiane. Meglio è accertare stati d’animo, deficienze del carattere e del pensiero, caratteristiche irrequietezze e viltà (le quali sono stranamente una cosa sola) del nostro tempo. Di questo tempo tormentato e malato che, per aver perduto l’uomo e cioè la solida, impegnativa realtà di quello che è umano, va in cerca di miti e se ne lascia abbagliare ed accetta un’oppressione, purché sostenuta in modo brillante e con una patina di eroismo, e si piega al decadimento della dignità, se ne deriva e finché ne deriva un qualche vantaggio di ordine materiale, o anche solo tranquillità e silenzio intorno a ciò che ciascuno ama. E l’<span about="https://w3id.org/moro/enoam/data/110175/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> – avverte l’<span about="https://w3id.org/moro/enoam/data/110175/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Autore</span> – è paese estremamente individualista. Del resto – egli pure afferma – il mondo fu stolto e non volle e non ebbe la forza di capire e di reagire.</p><p class="paragraph" data-counter="7" id="p-7">Queste cose si fanno più chiare, quando il <span about="https://w3id.org/moro/enoam/data/110175/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Matthews</span> ci conduce per i difficili sentieri delle dottrine fasciste e ne svela la sostanziale vuotezza e le continue contraddizioni. Intorno ai postulati dottrinali del fascismo ci basta citare questi rilievi dell’<span about="https://w3id.org/moro/enoam/data/110175/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Autore</span>: «...<span about="https://w3id.org/moro/enoam/data/110175/v1/quote-1" class="quote" id="quote-1" typeof="doco:TextChunk">Qui vediamo la “nazione” assoluta, che assorbe tutto, trovare la sua “realizzazione integrale” nello stato fascista... Qui ci avviciniamo anche a quel concetto filosofico del quale la più celebre espressione è nella frase che apre il vangelo di S. Giovanni: – E la parola era Dio –</span>» (p. 220).</p><p class="paragraph" data-counter="8" id="p-8">«...Una volta conferiti allo stato questi attributi divini, si arriva al totalitarismo» (p. 221). «...Per i fascisti la moralità è concepibile soltanto nello stato e per lo stato. La moralità si identifica con il patriottismo. Ogni cosa dovrebbe essere fatta per lo stato; e così, è <em>ipso facto</em> buona, ed i mezzi non entrano in considerazione».</p><p class="paragraph" data-counter="9" id="p-9">Per il <span about="https://w3id.org/moro/enoam/data/110175/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Matthews</span> il fascismo si procacciò quello che il <span about="https://w3id.org/moro/enoam/data/110175/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/gaetano-mosca" typeof="deo:Reference">Mosca</span><sup><a href="#curatornote-4" id="curatornote-ref-4">[4]</a></sup> chiama una formula politica, contenente una vasta quantità di illusioni, ed una parte importante delle illusioni è chiamata lo stato. «<span about="https://w3id.org/moro/enoam/data/110175/v1/quote-3" class="quote" id="quote-3" typeof="doco:TextChunk">...Il cittadino ha doveri verso lo stato, non “diritti inalienabili” o naturali. La sua volontà, se “legittima”, coincide con quella dello stato, che è assoluta, ed opera per mezzo della legge e della forza</span>» (p. 226).</p><p class="paragraph" data-counter="10" id="p-10">«<span about="https://w3id.org/moro/enoam/data/110175/v1/quote-4" class="quote" id="quote-4" typeof="doco:TextChunk">Si chiede all’individuo di cedere la propria libertà allo stato, ma, in realtà, esso scopre di averla ceduta a un piccolo gruppo di funzionari di partito, i quali non sono santi né puri patrioti, ma esseri umani come lui. Se il fascismo... e gli altri sistemi totalitari potessero contare su classi dominanti di santi e di patrioti, i sistemi funzionerebbero senza dubbio in modo ideale, ma così non può essere. Il fascismo non vince la perpetua debolezza, che i teologi chiamano “peccato originale”</span>» (p. 227).</p><p class="paragraph" data-counter="11" id="p-11">Richiamiamo l’attenzione dei lettori su questa notevole variazione del <span about="https://w3id.org/moro/enoam/data/110175/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Matthews</span>. Insomma l’ideologia è dello stato totalitario, dello Stato-Dio; la prassi politica è di una dittatura che si fa schermo di questo mito, insomma una volgare sopraffazione da uomo ad uomo. Secondo quanto è dato vedere, l’<span about="https://w3id.org/moro/enoam/data/110175/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Autore</span> sembrerebbe incline ad interpretare il fenomeno piuttosto sotto quest’ultimo angolo visuale, e tutto lo svolgimento della trattazione pare confermare questa tesi. A nostro modesto avviso, questo non è invece il punto di vista giusto. Non conta tanto sapere che il fascismo è una dittatura feroce, perché altre dittature ha conosciuto e superato il divenire storico. Conta piuttosto che questa dittatura si sia mascherata e circondata di mistero, che si sia assunto il compito di operare una rivelazione dell’assoluto e di offrire, con esclusivismo esasperante, un criterio di orientamento morale con pretesa di dominio assoluto sull’uomo. Se è vero che questo aspetto ideologico fu sempre in <span about="https://w3id.org/moro/enoam/data/110175/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> contenuto dal buon senso e dalla resistenza passiva di un ambiente di alta civiltà, è pur vero che è questo l’aspetto più repellente del fenomeno totalitario nel mondo, il significato del suo incidere negativo nella nostra civiltà cristiana. Se è grande il danno che una dittatura, quale che sia, produce, è più grande ancora il frutto amaro di diseducazione morale e di deviazione da una retta intuizione del mondo, che determina una mistica totalitaria comunque intesa. In questo punto è – noi crediamo – la pietra di paragone della capacità dell’esperienza comunista ad inserirsi, non tanto nelle forme tradizionali della democrazia, quanto piuttosto nel fermento spirituale e cioè nell’umanesimo comprensivo dell’occidente.</p><p>* * *</p><p class="paragraph" data-counter="12" id="p-12">Fermiamoci un momento sulle parole che, a conclusione della sua opera, il <span about="https://w3id.org/moro/enoam/data/110175/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/herbert-matthews" typeof="deo:Reference">Matthews</span> rivolge agli Italiani. «<span about="https://w3id.org/moro/enoam/data/110175/v1/quote-5" class="quote" id="quote-5" typeof="doco:TextChunk">Io vi offro perciò quest’opera, come uno specchio in cui voi possiate vedere quel che siete stati per vent’anni agli occhi di uno straniero che vi ama ed ammira e che, essendovi amico, si assume il diritto di critica che hanno gli amici. Per due decenni... voi foste schiavi della Pazzia. Quelle catene sono ora state spezzate, ed a tutti voi, come a tutti noi nel mondo, una nuova era offre l’eterna scelta fra libertà e nuove catene</span>» (pp. 396-397).</p><p class="paragraph" data-counter="13" id="p-13">Questo è ciò che più conta veramente: guardare all’avvenire. Perché il nostro mondo è così scuro, così malato d’irrazionalismo, così disperato ed agitato, così impedito dalla debolezza, che il nostro solo vantaggio è, di fronte al passato, di avere aperto gli occhi per un momento alla luce e di aver visto la bruttura e l’inumanità del nostro mondo, che tutti noi, in qualche modo ed in qualche misura, abbiamo contribuito e far essere così com’è stato. Di più noi cerchiamo. Non sapremmo ora come apprezzare quest’attesa ansiosa ch’è in noi e che esprime certamente volontà di rinnovarsi e di ritrovarsi, perché essa, mentre è un segno di vita del quale dobbiamo rallegrarci, è poi tale, per il nostro disorientamento, che ci avvicina ancora una volta all’abisso.</p><p class="paragraph" data-counter="14" id="p-14">E il nostro dovere è di andare innanzi e di impedire i vincoli di nuove catene, quale che sia il sorridente allettamento con il quale esse ci vengano offerte. Noi non guardiamo ora agli sviluppi propriamente politici, anche se la nostra situazione assomiglia paurosamente agli anni dell’altro dopoguerra, anche se quel che è avvenuto allora, deve farci accorti ad usare tutta la comprensione, tutta la misura, tutta l’umanità di cui siamo capaci, per stabilire una reciproca fiducia, lasciare integri i valori comunemente accolti della nostra tradizione e far fare insieme alla storia il suo cammino.</p><p class="paragraph" data-counter="15" id="p-15">Più importa però aver presente che quello da cui fummo, e così a lungo, sopraffatti, fu un fenomeno di debolezza morale, d’indifferenza meschina, di esasperato individualismo. Sicché le vie per risorgere, per quel rinnovamento totale e interiore che renda spedito e coraggioso il nostro cammino nella nuova storia piena d’insidie, passano per la nostra coscienza e tendono a promuovere un nuovo fervore dello spirito. Si tratta di trovare una sostanziosa, e non mitica e finta, ragione di vivere; di avere coraggio, di guardare a se stessi ed agli altri; di lasciare il proprio angolo chiuso per un più vasto mondo in una umana e libera esperienza sociale, affatto simile all’immolazione dell’uomo in favore dello stato-Dio. Si tratta di far correre cioè parallele alle forze politiche quelle extrapolitiche e di ispirare a queste le prime.</p><p class="paragraph" data-counter="16" id="p-16">Se il fascismo fu in fondo un’apostasia dal cristianesimo, dal suo spirito di umanità, di libertà, di giustizia, è urgente che questo operi, per indicare davvero le vie dell’avvenire.</p><p>(a. m.)</p><ol id="curatorNotes"><li about="https://w3id.org/moro/enoam/data/110175/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Herbert Lionel Matthews (1900-1977), giornalista. <a href="#curatornote-ref-1">↑</a></li><li about="https://w3id.org/moro/enoam/data/110175/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment">Elena Croce (1915-1994), figlia primogenita del filosofo napoletano e sposa di Raimondo Craveri (1912-1992), fu traduttrice, saggista, animatrice di un salotto intellettuale e protagonista della vita culturale italiana.  <a href="#curatornote-ref-2">↑</a></li><li about="https://w3id.org/moro/enoam/data/110175/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> L’opera originale, <em>The fruits of fascism</em>, era stata pubblicata dall’editore Harcourt, Brace and Company di New York nel 1943. <a href="#curatornote-ref-3">↑</a></li><li about="https://w3id.org/moro/enoam/data/110175/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Gaetano Mosca (1858-1941), giurista e storico delle dottrine politiche. <a href="#curatornote-ref-4">↑</a></li></ol></body></html>