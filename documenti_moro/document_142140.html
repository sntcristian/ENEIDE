<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.140" name="dcterms.relation"/><meta content="10.48678/unibo/aldomoro1.4.2.140" name="dcterms.identifier"/><meta content="Moro, Aldo, [All’apertura dell’anno accademico dell’Aeronautica Militare], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.140." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[All’apertura dell’anno accademico dell’Aeronautica Militare]</title>
<div id="mentionMeta">
<meta about="https://w3id.org/moro/enoam/data/aeronautica-militare" typeof="foaf:Organization"/>
<meta about="https://w3id.org/moro/enoam/data/aeronautica-militare" content="Aeronautica Militare" property="rdfs:label"/>
<meta about="https://w3id.org/moro/enoam/data/aeronautica-militare" property="owl:sameAs" resource="http://www.wikidata.org/entity/Q381576"/>


<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/alleanza-atlantica" typeof="foaf:Organization"/>
<meta about="https://w3id.org/moro/enoam/data/alleanza-atlantica" content="Alleanza Atlantica" property="rdfs:label"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [All’apertura dell’anno accademico dell’
 
  Aeronautica Militare
 
 ]
</h1><p>
 Allievi Ufficiali,
</p><p class="paragraph" data-counter="1" id="p-1">
 ho desiderato essere presente a questa cerimonia, per dirvi, nell’atto in cui s’inizia un ciclo della vostra attività, il mio rispetto, la mia simpatia, il mio fervido augurio.
</p><p class="paragraph" data-counter="2" id="p-2">
 Mi è gradito ricordare in questo momento l’alto livello nel quale si colloca la vostra Accademia, destinata a preparare gl’intrepidi ufficiali dell’
 <span about="https://w3id.org/moro/enoam/data/142140/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/aeronautica-militare" typeof="deo:Reference">
  Arma Azzurra
 </span>
 . La vita dell’
 <span about="https://w3id.org/moro/enoam/data/142140/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/aeronautica-militare" typeof="deo:Reference">
  Aeronautica
 </span>
 italiana è una fitta trama di comportamenti impegnati, mediante i quali si è andata e si va svolgendo la sua essenziale funzione nell’ambito delle
 
  Forze Armate
 
 . È del settembre scorso la celebrazione, che io stesso ho avuto l’onore di fare, delle leggendarie gesta degli aviatori italiani nel corso della guerra di liberazione. Con questo suo rilevante contributo l’
 <span about="https://w3id.org/moro/enoam/data/142140/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/aeronautica-militare" typeof="deo:Reference">
  Aeronautica
 </span>
 , fedele e pronta in ogni conflitto, ha acquisito nuove benemerenze ed ha concorso ad eventi ai quali è legata la legittimazione storica dell’
 <span about="https://w3id.org/moro/enoam/data/142140/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 democratica. È dunque tutta presente al mio spirito la grande tradizione di servizio e di eroismo dell’
 <span about="https://w3id.org/moro/enoam/data/142140/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/aeronautica-militare" typeof="deo:Reference">
  Aeronautica Militare
 </span>
 . Ad essa intendo rendere omaggio in questo momento, mentre una nuova generazione si appresta ad assolvere il suo nobile compito nella storia d’
 <span about="https://w3id.org/moro/enoam/data/142140/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 .
</p><p class="paragraph" data-counter="3" id="p-3">
 Mi rivolgo dunque a voi, Allievi Ufficiali, come generosi continuatori di questo servizio reso al Paese. Voi siete in un contesto sociale e politico profondamente mutato in ragione della veloce evoluzione, in ogni campo, dell’
 <span about="https://w3id.org/moro/enoam/data/142140/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 repubblicana. La vostra sensibilità non può che essere, a sua volta, diversa. Agite e reagite infatti come uomini del vostro tempo. E tuttavia vi sono delle costanti che legano il passato al presente ed all’avvenire. Vi sono valori permanenti: fedeltà alla Patria, spirito di sacrificio, onore militare. Quale che sia il modo di essere, certo più complesso e problematico, della moderna società italiana, voi vi apprestate a diventare ufficiali, a condurre cioè uomini e mezzi, in questo spirito e con queste virtù.
</p><p class="paragraph" data-counter="4" id="p-4">
 Desidero dunque esprimere la mia piena fiducia in voi, giovani Allievi, che vi siete venuti formando nel clima di libertà che caratterizza il nostro come gli altri Paesi democratici.
</p><p class="paragraph" data-counter="5" id="p-5">
 Ebbene, in un ambiente come questo, la persona è, mano a mano, più libera e, quanto più libera, tanto più creatrice e responsabile. Una tale responsabilità, nascente quindi non da una esteriore imposizione, ma dalla libertà e perciò dalla coscienza, è fondamento di quella consapevole dedizione agli altri che è amore di Patria e servizio del Paese. Da qui la mia fiducia in voi e la mia speranza, che, così come siete, in questa epoca di storia, voi sappiate dare, nell’importante servizio al quale siete chiamati, il vostro insostituibile apporto alla vita del Paese.
</p><p class="paragraph" data-counter="6" id="p-6">
 Una moderna visione della realtà sociale comporta una più stretta connessione tra la vita militare e quella sociale e politica. Mentre resta esclusa ogni inammissibile politicizzazione delle
 
  Forze Armate
 
 , le quali devono essere esclusivamente a difesa della integrità nazionale e delle istituzioni, esiste tuttavia una più viva consapevolezza civica del soldato ed una più acuta attenzione rivolta ai problemi, ai bisogni, alle aspirazioni della comunità nazionale. Ciò deve avvenire in forme rigorosamente compatibili con la disciplina ed il decoro militari. Ma non si può certo proporre una rigida divisione di sfere in contrasto con l’unità della persona umana e, del resto, del servizio per gli altri al quale, nell’uno o nell’altro campo, il cittadino è chiamato.
</p><p class="paragraph" data-counter="7" id="p-7">
 Io vedo dunque, Allievi Ufficiali, il parallelo e coerente svolgersi della vostra formazione nel campo militare ed in quello sociale e politico. Siete chiamati ora a lavorare fino in fondo in una visione armoniosa delle cose, nel rispetto della vostra vocazione che vi fa cittadini e militari in perfetta coerenza.
</p><p class="paragraph" data-counter="8" id="p-8">
 Noi intravediamo e vogliamo un avvenire di pace e di civile grandezza per il nostro Paese. La nostra è una politica non aggressiva, ma difensiva. Essa tende, nello scudo protettivo dell’
 <span about="https://w3id.org/moro/enoam/data/142140/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/alleanza-atlantica" typeof="deo:Reference">
  Alleanza Atlantica
 </span>
 , a promuovere più vaste solidarietà internazionali, nelle quali inserire un’
 <span about="https://w3id.org/moro/enoam/data/142140/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 libera, moderna, prospera, civile. Malgrado tutto è la pace che guadagna terreno in una crescente esperienza democratica nel mondo. La pace non è frutto però di debolezze unilaterali, ma di una misurata fermezza e forza, poste sinceramente a servizio della distensione internazionale e della intesa tra i popoli. In questo senso, in questa prospettiva vogliamo grande il nostro Paese e lavoriamo a tal fine.
</p><p class="paragraph" data-counter="9" id="p-9">
 Voi, Allievi Ufficiali siete l’avvenire del Paese e nella vostra personalità ricca e vibrante ne fate intravedere uno umano e degno. Da voi, da quel che voi siete e preannunciate, si traggono incoraggiamento e stimolo per l’arduo compito di equilibrare ed ordinare la difficile e ricca realtà sociale del nostro tempo. Da questo nostro incontro derivano dunque fiducia e speranza. E per questo, nel momento nel quale l’
 <span about="https://w3id.org/moro/enoam/data/142140/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ha molteplici e formidabili problemi da risolvere, io vi ringrazio per avermi dato, con la vostra compostezza e vivezza, la convinzione che il popolo italiano può vincere anche la battaglia di oggi e dare il via ad una grande fase di sviluppo nella libertà e nella giustizia.
</p></body></html>