<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.267" name="dcterms.relation"/><meta content="10.48678/unibo/aldomoro1.3.2.267" name="dcterms.identifier"/><meta content="Moro, Aldo, [Resoconto del discorso tenuto al Consiglio nazionale dell’Unione ciechi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.267." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto al Consiglio nazionale dell’Unione ciechi</title>
<div id="mentionMeta"></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1 class="title">Resoconto del discorso tenuto al Consiglio nazionale dell’Unione ciechi </h1><p class="paragraph" data-counter="1" id="p-1">Il presidente del Consiglio, on. Aldo Moro ha partecipato oggi al Consiglio Nazionale dell’Unione ciechi ed ha rivolto brevi parole di cordiale saluto al Presidente dell’unione, ed ai componenti il Consiglio.</p><p class="paragraph" data-counter="2" id="p-2">Dopo aver ricordato, come del resto aveva fatto il presidente prof. Fucà<sup><a href="#curatornote-1" id="curatornote-ref-1">[1]</a></sup>, che numerosi provvedimenti di assistenza e di solidarietà sono stati già adottati per la benemerita categoria, il presidente del Consiglio ha assicurato che, per dovere di giustizia, per ragioni di umanità, in obbedienza alle esigenze di una democrazia sostanziale una congrua parte della ricchezza della nazione che sarà resa disponibile dallo sviluppo economico dovrà essere devoluta all’assistenza dei ciechi ed alla loro immissione nella vita sociale del paese. Questo inserimento è infatti possibile in forza delle risorse intellettuali e morali che compensano la dolorosa carenza della vista e si traducono in una sensibilità feconda di opere umanamente e socialmente apprezzabili. Naturalmente occorreranno opportune disposizioni e pratiche preparatorie a vantaggio della categoria.</p><p class="paragraph" data-counter="3" id="p-3">Il presidente del Consiglio, espresso il suo elogio per l’azione che svolge l’unione, ha detto infine tutta la solidarietà del Governo e sua personale ai ciechi italiani, i quali sono ottimi cittadini ed in tutto degni di svolgere un ruolo importante nella vita nazionale.</p><p class="paragraph" data-counter="4" id="p-4">L’on. Moro si è poi intrattenuto individualmente con i presenti.</p><ol id="curatorNotes"><li about="https://w3id.org/moro/enoam/data/132267/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giuseppe Fucà (1922-1981), insegnante, fondatore e presidente dell’Unione nazionale ciechi. <a href="#curatornote-ref-1">↑</a></li></ol></body></html>