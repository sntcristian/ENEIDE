<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.293" name="dcterms.relation"/><meta content="10.48678/unibo/aldomoro1.4.1.293" name="dcterms.identifier"/><meta content="Moro, Aldo, [Discorsi in Veneto e in Friuli – Venezia Giulia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.293." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorsi inVenetoe inFriuli – Venezia Giulia]</title>
<div id="mentionMeta"><meta about="https://w3id.org/moro/enoam/data/veneto" typeof="dcterms:Location"/><meta about="https://w3id.org/moro/enoam/data/veneto" content="Veneto" property="rdfs:label"/><meta about="https://w3id.org/moro/enoam/data/veneto" property="owl:sameAs" resource="http://www.wikidata.org/entity/Q1243"/><meta about="https://w3id.org/moro/enoam/data/friuli---venezia-giulia" typeof="dcterms:Location"/><meta about="https://w3id.org/moro/enoam/data/friuli---venezia-giulia" content="Friuli – Venezia Giulia" property="rdfs:label"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorsi in Veneto e in Friuli – Venezia Giulia]</h1><p class="paragraph" data-counter="1" id="p-1">L’on. Aldo Moro, nel corso di una visita nel <span about="https://w3id.org/moro/enoam/data/141293/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/veneto" typeof="deo:Reference">Veneto</span> e nel <span about="https://w3id.org/moro/enoam/data/141293/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/friuli---venezia-giulia" typeof="deo:Reference">Friuli – Venezia Giulia</span>, in Convegni di democratici cristiani, ha detto di essere stupito per la impazienza e finanche il fastidio con i quali sono accolti i richiami, che vengono di quando in quando, ed anche da parte nostra, alla opportunità di riesaminare la situazione e di verificare la possibilità di un rinnovato incontro tra democratici cristiani, socialdemocratici, repubblicani da un lato e socialisti dall’altro.</p><p class="paragraph" data-counter="2" id="p-2">Ebbene noi rivendichiamo, di fronte ad atteggiamenti rinunciatari, il nostro diritto ed il nostro dovere di ricordare le ragioni e le esigenze dello sviluppo democratico. Questo dovere, che viene adempiuto con rammarico per il rispetto che portiamo agli amici impegnati in queste gravi responsabilità, dura naturalmente quanto dura la politica che noi contestiamo e che incide, giorno per giorno, nella realtà del Paese, talvolta alterando significativi equilibri.</p><p class="paragraph" data-counter="3" id="p-3">Ma la nostra serena riaffermazione della permanente validità della politica di centro-sinistra non ha solo provocato reazioni di insofferenza, ma anche di critica passionale e preconcetta con assai scarsa considerazione dei nostri argomenti. È ricominciata la caccia alle streghe. Tra i critici si è distinta, come al solito, una pattuglia socialdemocratica, la quale mi attribuisce il proposito di far rivivere un governo di centro-sinistra, ma con la collaborazione dei comunisti. Di questo come di altri grossolani giudizi non c’è del resto da stupirsi, perché si tratta non di socialdemocratici europei, ma di esponenti di un grigio indistinto <span about="https://w3id.org/moro/enoam/data/141293/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> della conservazione, che, passando attraverso vari partiti, costituisce una forza che pesa in modo sensibile oggi nella politica italiana.</p><p class="paragraph" data-counter="4" id="p-4">Il mio pensiero sul <span about="https://w3id.org/moro/enoam/data/141293/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> è, anche nelle dichiarazioni a «La Famiglia Cristiana»<sup><sup><a href="#curatornote-1" id="curatornote-ref-1">[1]</a></sup></sup>, coerente e chiaro. Si tratta di un <span about="https://w3id.org/moro/enoam/data/141293/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito</span> di opposizione, opposizione non contingente e con significato di alternativa. Ed ho ribadito che non è possibile una comune gestione del potere, in qualsiasi forma, con il <span about="https://w3id.org/moro/enoam/data/141293/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, mentre è possibile e necessario che si svolga seriamente la dialettica democratica nel Parlamento e nel Paese.</p><p class="paragraph" data-counter="5" id="p-5">Ho aggiunto, con un’immagine, che l’opposizione (e del resto qualunque opposizione, com’è stata per dieci anni quella liberale) è la coscienza critica della maggioranza.</p><p class="paragraph" data-counter="6" id="p-6">Che cosa c’è, ha proseguito l’on. Moro, di più serio di una posizione come questa? Quando la maggioranza valuta indirizzi e proposte provenienti dall’opposizione, utilizza fermenti critici, i quali concorrono a farle imboccare e tenere la strada giusta. E non è del resto la maggioranza la coscienza critica dell’opposizione, quando proprio ad essa enuncia, perché siano vagliati, i propri intendimenti e, su questa base e soprattutto in circostanze difficili, la richiama, come si usa dire, a senso di responsabilità?</p><p class="paragraph" data-counter="7" id="p-7">Non c’è dunque nessun motivo di scandalo. Ma la ragione per cui le proteste si levano così forti è che si vuole sbarrare il passo ad una revisione critica ed impedire che nella <span about="https://w3id.org/moro/enoam/data/141293/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si formi una maggioranza politicamente qualificata con una prospettiva di lungo respiro.</p><p class="paragraph" data-counter="8" id="p-8">Noi continueremo dunque, ha affermato l’on. Moro, a parlare ed operare con senso di responsabilità, attenti a non creare pericolosi vuoti di potere, ma pronti a cogliere ogni sussulto della coscienza democratica del Paese ed ogni serio sviluppo del dibattito interno della <span about="https://w3id.org/moro/enoam/data/141293/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, come ci è sembrato potere rilevare in questi ultimi giorni. Noi non siamo certo dei massimalisti e degli irresponsabili, ma neppure siamo rinunciatari, non ci accontentiamo di doppiare il capo delle ventiquattrore e continuiamo a guardare lontano.</p><p class="paragraph" data-counter="9" id="p-9">E così per quanto attiene ai socialisti, mentre riaffermiamo la grande importanza della utilizzazione di un <span about="https://w3id.org/moro/enoam/data/141293/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> autonomo per la difesa e lo sviluppo della democrazia italiana, ricordiamo ancora una volta che occorre un riesame critico ad opera delle parti interessate ed una seria verifica della possibilità di un incontro costruttivo tra i Partiti democratici impegnati.</p><p class="paragraph" data-counter="10" id="p-10">È essenziale però affrontare questo dialogo, senza farsi di una presunta indisponibilità ed incapacità del <span about="https://w3id.org/moro/enoam/data/141293/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> un alibi per continuare una politica che non ha né base numerica né respiro politico ed è destinata a creare, nel tempo, gravi tensioni o, invece, a crollare improvvisamente, ponendoci davvero in uno stato di necessità. La prospettiva elettorale, da taluno affacciata, dicendo e non dicendo, non ha alcuna seria consistenza ed espone, come ha riconosciuto l’on. Rumor<sup><sup><a href="#curatornote-2" id="curatornote-ref-2">[2]</a></sup></sup>, a gravi rischi.</p><p class="paragraph" data-counter="11" id="p-11">Naturalmente, pur non essendo dei fanatici della politica delle cose e pur ritenendo che le scelte siano in prima linea di schieramento e cioè di equilibrata rappresentanza del Paese e di sicurezza democratica a lungo termine, siamo pronti al confronto, dentro e fuori della <span about="https://w3id.org/moro/enoam/data/141293/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, sui programmi da realizzare, anche in rapporto alle posizioni governative e che andranno delineandosi su temi di grande impegno.</p><p class="paragraph" data-counter="12" id="p-12">Con intento leggermente denigratorio qualcuno ha detto, a proposito della mia intervista, che si tratta di fatti congressuali. Ciò non è vero, perché non sappiamo ancora quando e come si terrà il Congresso. E del resto, ha affermato l’on. Moro, se pure così fosse, non vi sarebbe nulla di strano, perché è essenzialmente in un Congresso che si definisce la politica dei partiti. E quando si tratta di un <span about="https://w3id.org/moro/enoam/data/141293/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> che ha potere e responsabilità quanti ne ha la <span about="https://w3id.org/moro/enoam/data/141293/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, si tratta di decisioni fortemente influenti sulla politica nazionale.</p><p class="paragraph" data-counter="13" id="p-13">Ribadendo, infine, l’autonomia del proprio Gruppo, l’onorevole Moro ha confermato che i voti suoi e dei suoi amici sono, con pieno distacco, a disposizione di quanti vogliono riaprire il dialogo politico ed imprimere al <span about="https://w3id.org/moro/enoam/data/141293/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> l’intelligenza, il calore e lo slancio che hanno fatto della <span about="https://w3id.org/moro/enoam/data/141293/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, in tanti anni, non il <span about="https://w3id.org/moro/enoam/data/141293/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> rifugio, ma una grande e sicura forza di movimento e di progresso del popolo italiano.</p><ol id="curatorNotes"><li about="https://w3id.org/moro/enoam/data/141293/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’intervista rilasciata da Moro a «Famiglia Cristiana», uscita il 7 gennaio 1973. <a href="#curatornote-ref-1">↑</a></li><li about="https://w3id.org/moro/enoam/data/141293/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mariano Rumor (1915-1990), partigiano, esponente politico della Democrazia cristiana, nel governo Andreotti II era ministro dell’Interno. <a href="#curatornote-ref-2">↑</a></li></ol></body></html>