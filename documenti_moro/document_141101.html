<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.101" name="dcterms.relation"/><meta content="10.48678/unibo/aldomoro1.4.1.101" name="dcterms.identifier"/><meta content="Moro, Aldo, [Discorso a Foggia in vista delle amministrative], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.101." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aFoggiain vista delle amministrative]</title>
<div id="mentionMeta"><meta about="https://w3id.org/moro/enoam/data/foggia" typeof="dcterms:Location"/><meta about="https://w3id.org/moro/enoam/data/foggia" content="Foggia" property="rdfs:label"/><meta about="https://w3id.org/moro/enoam/data/foggia" property="owl:sameAs" resource="http://www.wikidata.org/entity/Q13464"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorso a Foggia in vista delle amministrative]</h1><p class="paragraph" data-counter="1" id="p-1">Il Ministro degli Esteri, on. Aldo Moro, parlando a <span about="https://w3id.org/moro/enoam/data/141101/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/foggia" typeof="deo:Reference">Foggia</span> per la campagna elettorale ha sottolineato il significato di profondo rinnovamento che assume l’ordinamento regionale. In tal modo la gestione della cosa pubblica potrebbe e dovrebbe divenire migliore, più libera cioè e più responsabile.</p><p class="paragraph" data-counter="2" id="p-2">Il modo di governare in questa complessa articolazione dello Stato sarà diverso, e cioè secondo una strategia di movimento, più viva e più libera, ma egualmente ferma ed incisiva. In larga misura il governare sarà sintesi di molteplici esperienze sociali, e perciò più ricco di fantasia e di creazione. Ciò impone alle forze politiche un atteggiamento nuovo, il quale esprima il vasto e vario disegno politico iscritto nella Costituzione ed insieme sia principio di unità sul terreno politico, prima che su quello istituzionale. Non vi sarà forza di governo che basti, se i partiti politici non assolveranno a questo loro compito. Ma un’autorità dello Stato unitario sarà a sua volta necessaria, per contrastare ogni pericolo di dispersione. In questo contesto estremamente complesso, il problema politico di oggi – ha proseguito l’on. Moro – si presenta in termini semplici e chiari.</p><p class="paragraph" data-counter="3" id="p-3">Ci si domanda, se la <span about="https://w3id.org/moro/enoam/data/141101/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> tiene il suo posto secondo la sua tradizione, assolve al suo compito di difesa dei valori nei quali essa crede, e crede in larga misura il popolo italiano, ha una fisionomia propria ed un atteggiamento positivo. La risposta è “sì” solo che si chiarisca la fedeltà alla tradizione come riguardante le posizioni di fondo, mentre muta, in aderenza alla realtà storica, la concreta iniziativa politica della <span about="https://w3id.org/moro/enoam/data/141101/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Si falsa l’immagine della <span about="https://w3id.org/moro/enoam/data/141101/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, quando la si presenta come semplice ed immobile scudo protettivo, mentre essa intanto protegge in quanto si adegua al moto della storia e garantisce lo sviluppo sociale senza scosse nella libertà e nella pace. È e continuerà ad essere il nostro, ha continuato l’on. Moro, un atteggiamento positivo, un modo di comporre i conflitti sociali, di promuovere la ricchezza e la giustizia, di realizzare equilibri nuovi, di salvaguardare l’uomo nella società e la società nell’uomo.</p><p class="paragraph" data-counter="4" id="p-4">La netta e polemica differenziazione dal comunismo, essenziale oggi come ieri, la riconosciuta impossibilità di aprire in questa direzione l’area del potere, si chiariscono e si illuminano in questa considerazione positiva. Per essa, senza rozzezze indiscriminate ed inconcludenti, ma sulla base di una profonda ed irrinunciabile convinzione, la <span about="https://w3id.org/moro/enoam/data/141101/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si presenta come una insopprimibile alternativa, non tanto di forza, quanto di ideali umani, di prospettive politiche, di ragioni morali. Questo atteggiamento assicura ad un tempo chi vuole evitare alcune cose e chi vuole che alcune cose avvengano.</p><p class="paragraph" data-counter="5" id="p-5">Questa difesa non è un punto d’inerzia, ma tutta l’iniziativa politica della <span about="https://w3id.org/moro/enoam/data/141101/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che si è svolta per cinque lustri e non si è esaurita.</p><p class="paragraph" data-counter="6" id="p-6">In questa iniziativa – ha proseguito l’on. Moro – è anche la scelta di alleanze appropriate, atte ad allargare senza rischi l’area del potere democratico. La <span about="https://w3id.org/moro/enoam/data/141101/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha assunto e riassunto con doverosa pazienza questa iniziativa e si augura che nessuno voglia rimettere in discussione un equilibrio, anche se ricco di fermenti critici e di dialettica interna, quando esso è stato appena ora faticosamente ricostituito. Non ci si potrà persuadere che esso sia inadeguato, finché non se ne possa indicare un altro, realizzabile e fecondo, fino a che non sia provato che su questa base di presunta ambiguità ed incoerenza non si può fare una politica autonoma ed ordinata di rinnovamento sociale e di sviluppo politico. Certo tutto ciò esige che si esca dalle polemiche e soprattutto dalle polemiche elettorali. Ci sono tante, troppe cose da fare, espressive tutte di un preciso atteggiamento politico. Il fare quello che realisticamente si può fare, andando il più lontano possibile, operando con saggezza ed impeto rinnovatore, salvando tra l’altro le conquiste economiche e sociali del nostro Paese in tutti questi anni d’intenso lavoro, è più importante che intristire in polemiche nominalistiche. Contrapporsi al <span about="https://w3id.org/moro/enoam/data/141101/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> è giusto e doveroso, ma non senza comprendere che non è tanto questa una battaglia di parole quanto d’intelligenza, di penetrazione, di operosità, di unità e di fermezza democratica.</p><p class="paragraph" data-counter="7" id="p-7">Questo, dunque, l’impegno che è atteso e che per parte nostra assicuriamo.</p><p class="paragraph" data-counter="8" id="p-8">Da tutto quello che abbiamo detto – ha proseguito l’on. Moro – appare chiaro che, pur riaffermando com’è giusto l’autorità dello Stato e la permanente validità delle libere istituzioni contro ogni forma di violenza, la <span about="https://w3id.org/moro/enoam/data/141101/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, come la coalizione che essa continua a ritenere essenziale, respinge ogni iniziativa conservatrice, ogni passo indietro, ogni sterzata a destra, che avrebbe imprevedibili, ma, in fondo, fatali conseguenze in termini di contrapposizione di blocchi e di logica costrittiva. Il nostro sguardo s’indirizza verso l’avvenire; la nostra attenzione si rivolge ai giovani e ai lavoratori. Siamo consapevoli che la battaglia della giustizia e della libertà passa in modo essenziale attraverso la permanente funzione storica e l’intatta forza morale e politica della <span about="https://w3id.org/moro/enoam/data/141101/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p></body></html>