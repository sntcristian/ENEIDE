<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.094" name="dcterms.relation"/><meta content="10.48678/unibo/aldomoro1.2.1.094" name="dcterms.identifier"/><meta content="Moro, Aldo, [La responsabilità penale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.094." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La responsabilità penale]</title>
<div id="mentionMeta"><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/umberto-nobile" typeof="foaf:Person"/><meta about="https://w3id.org/moro/enoam/data/umberto-nobile" content="Umberto Nobile" property="rdfs:label"/><meta about="https://w3id.org/moro/enoam/data/umberto-nobile" property="owl:sameAs" resource="http://www.wikidata.org/entity/Q291200"/><meta about="https://w3id.org/moro/enoam/data/umberto-nobile" content="umberto-nobile" property="wdt:P1986"/><meta about="https://w3id.org/moro/enoam/data/umberto-nobile" content="Nobile, Umberto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La responsabilità penale]</h1><p class="paragraph" data-counter="1" id="p-1">[L’onorevole Moro] Ritiene<sup><a href="#curatornote-1" id="curatornote-ref-1">[1]</a></sup> che si debba adottare la formula proposta dal Comitato di redazione: «Le pene devono tendere alla rieducazione del condannato». Nella seconda parte pensa che sia bene mettere in rilevo che sono le pene, in quanto eseguite, che non debbono essere in contrasto con la dignità umana. È perciò favorevole all’emendamento dell’onorevole <span about="https://w3id.org/moro/enoam/data/121094/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-2" id="curatornote-ref-2">[2]</a></sup>, che sostituisce al vocabolo «ricorrere» l’altro «consistere» e adopera l’espressione più felice: «in trattamenti contrari al senso di umanità». </p><p class="paragraph" data-counter="2" id="p-2">[L’onorevole Moro] Non può<sup><a href="#curatornote-3" id="curatornote-ref-3">[3]</a></sup> non essere sensibile ai motivi altamente umani che hanno ispirato la proposta degli onorevoli <span about="https://w3id.org/moro/enoam/data/121094/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span><sup><a href="#curatornote-4" id="curatornote-ref-4">[4]</a></sup> e <span about="https://w3id.org/moro/enoam/data/121094/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/umberto-nobile" typeof="deo:Reference">Nobile</span><sup><a href="#curatornote-5" id="curatornote-ref-5">[5]</a></sup>, ma d’altra parte crede che questo sia un problema sociale ed umano. Occorre considerare la situazione del paese. Non si risolve in sede di legislazione penale un problema umano di questa portata. Non si tratta di definire una pena entro certi limiti, ma di creare una tale struttura sociale, un tale costume, per cui il sistema degli illeciti e delle pene venga ad essere configurato in una luce nuova, nell’ambito di una società diversa da quella attuale. La legislazione dovrà registrare e, come noi si spera, anche promuovere, entro certi limiti, una diversa situazione sociale del paese e prendere tutte le misure adeguate.</p><p class="paragraph" data-counter="3" id="p-3">Diceva l’onorevole <span about="https://w3id.org/moro/enoam/data/121094/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span> che se si pone la possibilità di una pena estremamente lunga nel tempo, si dà in sostanza alla pena il valore di una pura difesa sociale, e nell’ambito della difesa sociale, ogni cosa è possibile, anche la soppressione della persona colpevole. Non crede che ciò sia del tutto esatto. Certamente le finalità della difesa sociale entrano nella considerazione del legislatore penale. Pur essendo sostenitore delle finalità emendative della pena, ritiene che la rieducazione del reo si compia attraverso la detenzione, in quanto attraverso la pena si realizza un emendamento della personalità umana. Ora, determinare fino a che punto la pena debba punire allo scopo di emendare è compito di dosaggio talmente delicato e legato ad un tale complesso di elementi, che si può dare soltanto una indicazione di massima, lasciando al legislatore di valutare il problema.</p><ol id="curatorNotes"><li about="https://w3id.org/moro/enoam/data/121094/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sull’articolo relativo alla responsabilità pensale, intervenendo in particolare su secondo comma: «Le pene devono tendere alla rieducazione del condannato e non possono ricorrere a trattamenti crudeli e disumani».  <a href="#curatornote-ref-1">↑</a></li><li about="https://w3id.org/moro/enoam/data/121094/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Leone (1908-2001), giurista, politico, deputato all’Assemblea costituente per il gruppo democratico cristiano. Si veda la voce del DBI, a firma Matteo Truffelli, vol. 64, 2005. La parte di emendamento proposta dall’onorevole Leone cui fa riferimento Moro concerne la sostituzione delle parole «e non possono ricorrere a trattamenti crudeli e disumani» con le parole «e non possono consistere in trattamenti contrari al senso di umanità». <a href="#curatornote-ref-2">↑</a></li><li about="https://w3id.org/moro/enoam/data/121094/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione originata dalla proposta di emendamento degli onorevoli Umberto Terracini e Umberto Nobile: «Le pene restrittive della libertà personale non potranno superare la durata di quindici anni». <a href="#curatornote-ref-3">↑</a></li><li about="https://w3id.org/moro/enoam/data/121094/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-4">↑</a></li><li about="https://w3id.org/moro/enoam/data/121094/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Nobile (1885-1978), ingegnere, esploratore, docente universitario, deputato all’Assemblea costituente per il gruppo comunista. Si veda la voce del DBI, a firma Francesco Surdich, vol. 78, 2013. <a href="#curatornote-ref-5">↑</a></li></ol></body></html>