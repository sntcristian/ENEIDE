<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.091" name="dcterms.relation"/><meta content="10.48678/unibo/aldomoro1.3.1.091" name="dcterms.identifier"/><meta content="Moro, Aldo, [Replica all’VIII Congresso nazionale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.091." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Replica all’VIII Congresso nazionale]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giuseppe-d-angelo" typeof="foaf:Person"/><meta about="https://w3id.org/moro/enoam/data/giuseppe-d-angelo" content="Giuseppe D’Angelo" property="rdfs:label"/><meta about="https://w3id.org/moro/enoam/data/giuseppe-d-angelo" property="owl:sameAs" resource="http://www.wikidata.org/entity/Q3770388"/><meta about="https://w3id.org/moro/enoam/data/giuseppe-d-angelo" content="D, Angelo, Giuseppe" property="skos:prefLabel"/><meta about="https://w3id.org/moro/enoam/data/giovanni-d-antonio" typeof="foaf:Person"/><meta about="https://w3id.org/moro/enoam/data/giovanni-d-antonio" content="Giovanni D’Antonio" property="rdfs:label"/><meta about="https://w3id.org/moro/enoam/data/giovanni-d-antonio" property="owl:sameAs" resource="http://www.wikidata.org/entity/Q110812520"/><meta about="https://w3id.org/moro/enoam/data/giovanni-d-antonio" content="D, Antonio, Giovanni" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Replica all’VIII Congresso nazionale]</h1><p>Cari amici,</p><p class="paragraph" data-counter="1" id="p-1">non temete perché non farò una replica di sei ore. Ho molta comprensione per la nostra comune stanchezza ed avrei senz’altro rinunziato del tutto alla parola se non avessi ritenuto mio dovere di dire, sia pure con grande brevità, il mio pensiero al termine di questo dibattito congressuale.</p><p class="paragraph" data-counter="2" id="p-2">Io desidero premettere un ringraziamento sincero che non ha veramente nulla di convenzionale; ringraziamento sincero a tutti gli amici di tutte le parti, di tutte le sfumature di pensiero che hanno partecipato con tanto impegno, con tanto fervore, con tanta signorilità, con tanto attaccamento al Partito a questo dibattito. È un ringraziamento a voi amici delegati che avete avuto tanta pazienza, tanta attenzione e tanta discrezione. Vi confesso che all’inizio avevo avuto qualche preoccupazione circa il tono acceso che avrebbe potuto assumere questo congresso per l’importanza dei temi in discussione, per il particolare momento politico, per la vivacità della polemica che da mesi si svolge intorno a questi temi nella stampa e, del resto, anche nelle sedi di partito. Ebbene, l’andamento dei lavori congressuali ha fugato in me tutte queste preoccupazioni e ha dato, io credo, due nette sensazioni: l’una è relativa alla ricchezza ideale, alla varietà delle sensibilità e degli interessi culturali e morali che sono in seno alla <span about="https://w3id.org/moro/enoam/data/131091/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Per chi ci considera, o teme, che la <span about="https://w3id.org/moro/enoam/data/131091/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> sia un Partito invecchiato, questa è stata una piacevole scoperta, la riscoperta della ricchezza ideale della <span about="https://w3id.org/moro/enoam/data/131091/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, della sua vitalità, della sua giovinezza. Un partito che esercita da quasi 17 anni il potere, e conserva questa attenzione, questa acutezza, questa capacità di concentrazione obiettiva e seria sulle cose, non è un partito invecchiato, è un partito che merita di continuare ad esercitare la sua funzione determinante nella vita nazionale. E l’altra consolante riscoperta che abbiamo fatto in questo Congresso, è quella dell’estremo rispetto, della grande considerazione che c’è tra noi, dello spirito unitario che ci stringe. Avevamo potuto temere che questa polemica congressuale assumesse toni aspri e punte personali. Io che mi ero assunto la responsabilità, come era mio dovere, di aprire la strada con le mie impostazioni sulle quali il Congresso dovesse discutere, avrei forse dovuto temere la giusta reazione di amici che la pensano diversamente da me; ed invece ho riscontrato il carattere costruttivo, amichevole, deferente dei loro interventi, sicché nell’esprimere gratitudine vivissima a tutti gli amici che ci hanno aiutato in questi giorni a tracciare una via per la <span about="https://w3id.org/moro/enoam/data/131091/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, un particolare sentimento di ringraziamento sento il dovere di esprimere agli oppositori delle mie tesi, per la misura, la prudenza, l’equilibrio, la considerazione personale e direi l’affetto con i quali si sono a me indirizzati. È una riprova, questa, dell’importanza che ha nella <span about="https://w3id.org/moro/enoam/data/131091/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> la varietà delle sue posizioni, la dialettica interna del Partito che in questi anni si è espressa vivacemente, qualche volta con una vivacità che determinava qualche ripercussione in seno al Partito e fuori del Partito; ma questa dialettica libera che io ho lasciato svolgere, che io ho apprezzato, che ho valorizzato come era mio dovere, ha fruttato questa unità nella varietà e questo rispetto per tutta la <span about="https://w3id.org/moro/enoam/data/131091/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Sono importanti, dicevo all’inizio, le minoranze sempre, ma soprattutto in seno al nostro Partito, che per la vastità e varietà del corpo elettorale del quale assumere la responsabilità e la guida politica ha, direi, il dovere, una ragione istituzionale di essere vario e ricco e libero. Ma proprio per la necessità di ricondurre in unità questo vasto elettorato, deve poi sapere trovare il modo di dire, in sé e fuori di sé, una efficace parola unitaria, perché ad un certo momento cadano i dubbi e le incertezze e sia ricostituita la necessaria unità operativa. Le minoranze, in genere, la varietà delle posizioni, sono dunque un contributo − come ho già detto – all’equilibrio interno della <span about="https://w3id.org/moro/enoam/data/131091/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, la funzione rappresentativa della <span about="https://w3id.org/moro/enoam/data/131091/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è, di riflesso, un contributo inestimabile alla conservazione dell’equilibrio politico generale del Paese.</p><p class="paragraph" data-counter="3" id="p-3">Non si tratta, cari amici, (lo abbiamo capito in questi giorni e credo che lo capiremo ancora meglio in avvenire), non si tratta, di quella configurazione frequente e facile della <span about="https://w3id.org/moro/enoam/data/131091/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> come un partito perennemente immobile nel contrasto di spinte diverse; di un partito nel quale taluni spingono in una direzione ed altri, puntualmente e semplicemente, frenano il cammino in quella direzione. No. La <span about="https://w3id.org/moro/enoam/data/131091/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> − e lo ha dimostrato ancora una volta − è capace di camminare. E coloro che assumono determinate posizione di critica non esercitano perciò una funzione pura e semplice di freno o, peggio che mai, una funzione paralizzante. Si tratta di dare da parte di tutti un contributo di idee, di esperienze e di sensibilità perché l’azione del Partito, nell’altissima responsabilità che comporta, sia sempre centrata, sia sempre equilibrata, sia sempre aderente alla necessità del momento storico.</p><p class="paragraph" data-counter="4" id="p-4">Ho letto in questi giorni, frettolosamente perché solo frettolosamente ho potuto scorrere i giornali, un trafiletto di un acuto e intelligente osservatore della realtà politica e non solo politica, il quale nella sua inquietudine si è formato anche attraverso la <span about="https://w3id.org/moro/enoam/data/131091/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Egli parlava dei sorrisi di questo Congresso e si occupava delle varie manifestazioni, direi di questa cordialità esterna, palese, della <span about="https://w3id.org/moro/enoam/data/131091/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E dal fatto che si sorridesse alle battute, che in fondo ci ritrovassimo essendo anche palesemente in contrasto, questo acuto annotatore della realtà sembrava desumerne una certa incapacità della <span about="https://w3id.org/moro/enoam/data/131091/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di operare poi una scelta politica. Ebbene noi siamo capaci di fare delle scelte politiche, ma siamo capaci di stimarci, ritrovarci e volerci bene.</p><p class="paragraph" data-counter="5" id="p-5">E la conclusione che traeva l’acuto giornalista era questa: attraverso questi sorrisi e questi incontri, questo Partito governerà l’<span about="https://w3id.org/moro/enoam/data/131091/v1/mention-60" class="mention place" id="mention-60" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per altri 200 anni. Io sono disposto a fare uno sconto su questa previsione e mi accontento di una ipoteca sul prossimo centenario.</p><p class="paragraph" data-counter="6" id="p-6">Non credo di poter e di dover rispondere a tutto quello che è stato detto, anche perché, se si tratta di persone che hanno avuto la amabilità di aderire alle mie tesi, esse mi hanno confortato con il loro consenso, rettificando, sviluppando, sottolineando posizioni politiche che io nella mia lunghissima relazione avevo già presentato. Se si tratta di cortesi oppositori, io ritengo di aver già con loro intrecciato un dialogo attraverso la mia relazione; del resto poi la dialettica di questo congresso ha fatto sì che al mio posto altri rispondesse efficacemente alle obiezioni che erano state sollevate. Vorrei solo richiamare, direi quasi occasionalmente, alcuni punti. Sono stati fatti dei rilievi per quanto riguarda la situazione siciliana, e il suo evolversi fino allo sbocco attuale. Io non mi occupo del tema della politica, dell’indirizzo del governo, di cui ha così ben parlato l’amico <span about="https://w3id.org/moro/enoam/data/131091/v1/mention-51" class="mention person" id="mention-51" property="dcterms:references" resource="https://w3id.org/moro/enoam/data/giuseppe-d-angelo" typeof="deo:Reference">D’Angelo</span><sup><a href="#curatornote-1" id="curatornote-ref-1">[1]</a></sup>, ma di fronte ad un rilievo che è stato fatto, relativo alla possibilità di scioglimento di quella assemblea, con riferimento ad un certo articolo costituzionale, io devo dire che anche quella ipotesi, per quanto stava in noi, era stata esplorata con tutta la delicatezza, con tutta l’attenzione che la cosa meritava e che quella strada si era rivelata impraticabile. Data la natura particolare di questo istituto non entrerò in dettagli. Ho fatto solo questo richiamo per sottolineare che, effettivamente, le cose sono andate schiettamente, così come ho detto; sono andate attraverso quel deterioramento della situazione, attraverso il tentativo fatto di realizzare una situazione coerente con quella nazionale, fino alla rilevata impossibilità di altra soluzione fuori di quella che in effetti è stata posta in essere.</p><p class="paragraph" data-counter="7" id="p-7">Quindi una situazione, si potrebbe dire, di necessità. È questa una espressione che ha una carica polemica, che determina qualche reazione in seno ad amici della <span about="https://w3id.org/moro/enoam/data/131091/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ma dire che si sia trattato di una situazione per la quale non si vedeva una alternativa, non significa togliere nulla né al significato, né al valore delle decisioni della <span about="https://w3id.org/moro/enoam/data/131091/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, né all’impegno che in quel momento, ancora una volta, abbiamo manifestato per la ricerca di quello che è sempre meglio fare in conformità degli ideali e dei programmi del nostro Partito.</p><p class="paragraph" data-counter="8" id="p-8">C’è stata una larga accettazione di cui sono particolarmente lieto, del programma, accennato naturalmente, che io mi sono permesso di presentare. Ed è cosa di cui sono particolarmente lieto non perché non sia lecita la discussione sul programma, ma perché, proprio in questo momento tale impegno della <span about="https://w3id.org/moro/enoam/data/131091/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> a fare certe cose, questa disposizione a farle in qualsiasi circostanza, quindi per il valore che queste cose hanno, per la interpretazione, si spera, fedele che si dà degli indirizzi del Paese, significano che la <span about="https://w3id.org/moro/enoam/data/131091/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, oltre che essere una grande forza, un Partito unito, è anche un Partito, pur nella varietà e nelle sfumature, completamente consapevole delle esigenze del momento storico e dei suoi doveri nei confronti della Nazione.</p><p class="paragraph" data-counter="9" id="p-9">Qualche accenno in senso polemico è stato fatto per quanto riguarda una minore chiarezza della mia relazione sui temi della scuola o al meglio su alcuni aspetti relativi alla configurazione costituzionale dei diritti della scuola libera nei confronti della scuola di Stato. Ora, come appassionato studioso da tempo di questi problemi per i quali fui relatore all’Assemblea costituente, posso dire che nella <span about="https://w3id.org/moro/enoam/data/131091/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> sono parimenti vivi l’interessamento, l’impegno completo per la valorizzazione, lo sviluppo, l’espansione della scuola dello Stato e l’interessamento rispettoso e preoccupato per l’integrità della libera scuola che per noi è un’altra manifestazione di libertà garantita dalla Costituzione.</p><p class="paragraph" data-counter="10" id="p-10">Quando io ho parlato accennando al tema della scuola, al fatto che esiste su questo terreno anche un problema di libertà, per il quale la <span about="https://w3id.org/moro/enoam/data/131091/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non può fare una rinuncia, perché non vi siano – dicevo − zone d’ombra in un settore tanto importante della vita nazionale; quando, parlando di alcune sensibilità e di alcuni doveri della <span about="https://w3id.org/moro/enoam/data/131091/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ho rilevato che tra questi vi è la garanzia della libertà della scuola e la tutela di alcuni valori morali e religiosi per i quali il nostro partito è impegnato, ho voluto richiamare ancora una volta la nostra attenzione responsabile su questo argomento. E forse coloro che hanno potuto seguire tutta intera la mia relazione, ricorderanno che io ho aggiunto che la <span about="https://w3id.org/moro/enoam/data/131091/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, consapevole della sua responsabilità particolare nell’instaurare un dialogo democratico con le forze che non hanno una ispirazione cristiana, è stata sempre discreta ed attenta e responsabile nella proposizione di questi temi, ma che essa evidentemente non potrebbe abbandonare una rivendicazione fondamentale, dimenticare un mandato di fiducia che riceve da così vasta parte del suo elettorato. Quindi, nessuno può ritenere che la nostra discrezione, sia, in questo momento particolare della vita politica, né maggiore né minore di quanto sia stato in passato nella lunga esperienza della <span about="https://w3id.org/moro/enoam/data/131091/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="11" id="p-11">Qualche altro rilievo polemico è stato fatto a proposito delle regioni; direi che è il solo punto sul quale da parte di alcuni amici si è avuta una manifestazione di dissenso. Ma, a parte le sensibilità particolari intorno alle prospettive e ai rischi che sono inerenti in talune situazioni, vorrei ricordare che questa rivendicazione autonomistica è connaturale, come ho detto, alla <span about="https://w3id.org/moro/enoam/data/131091/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Il fatto che sia antica, non significa, io credo, che sia invecchiata, anche se può essere invecchiata in alcune determinazioni particolari che non tengono conto di certi processi di sviluppo in corso. Non è invecchiata perché, queste autonomie, immaginate forse in un certo momento come una tutela di una minoranza che tendeva a fermarsi di fronte a uno Stato accentrato, sono state, per così dire, riscoperte a poco a poco nella dinamica della vita moderna la quale sembra avere suggerito la necessità, di fronte a talune esigenze di interventi, di centralizzazione un po’ soffocante del potere, di avere talune valvole di sicurezza, di avere talune forme di affidamento alle persone e alle comunità particolari. Quindi io credo che esista una ragione di attualità ed una validità propria del tema delle regioni.</p><p class="paragraph" data-counter="12" id="p-12">Del resto ho già detto quali sono le particolari ragioni che hanno, fino a questo momento, impedito l’attuazione dell’istituto regionalistico ed ho osservato che si tratta di trarre da queste difficoltà, che sono reali, da questi problemi effettivamente esistenti, non un motivo di un elusivo, impossibile ed incomprensibile rinvio, ma una ragione di serietà, di attenzione e di meditazione circa il modo concreto di risolvere questo problema: ed io credo che ne verrà ricchezza ulteriore alla vita democratica del nostro Paese.</p><p class="paragraph" data-counter="13" id="p-13">Qualcuno fra gli amici che mi ha accusato di essere stato «cattivello» con i liberali, (mi pare che sia stato l’amico <span about="https://w3id.org/moro/enoam/data/131091/v1/mention-53" class="mention person" id="mention-53" property="dcterms:references" resource="https://w3id.org/moro/enoam/data/giovanni-d-antonio" typeof="deo:Reference">D’Antonio</span><sup><a href="#curatornote-2" id="curatornote-ref-2">[2]</a></sup>) e qualcuno, fuori di qui, ha parlato addirittura di villania. Siccome cerco di non meritarmi una tale qualifica, solo per questo mi permetto di rilevare che non credo di essere stato né villano e neppure cattivo; anche perché la mia cattiveria poi è così svagata, così poco concentrata e dura, che credo nessuno potrebbe prenderla per autentica. Ricorderò solo, per la precisazione, alcuni punti della mia relazione (non pretendo infatti che sia stata imparata a memoria). Ricorderò che nei confronti dei liberali ho manifestato il doveroso riguardo (credo di aver detto proprio così) che si deve ad un partito che ha così alte tradizioni, che ha assolto funzioni così importanti nella vita democratica italiana, così come ai liberali ho dato atto − e credo si debba dare atto − della prontezza con la quale, al di là delle condizioni di prestigio e di interesse del partito, hanno dato la loro adesione ad una formula di Governo che è apparsa ad un momento essenziale per lo sviluppo e per la garanzia della democrazia italiana<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="14" id="p-14">E nel dire, come io ho detto, registrando una realtà storica, che si sono verificate frequentemente, sia nel periodo di collaborazione di Governo, sia nel periodo di libertà politica dei due partiti, differenziazioni sensibili, varietà notevoli nel programma, due diverse funzioni, due diversi modi di intendere la realtà sociale, avendo riconfermato che i due partiti sono sul terreno democratico, sicché ciò ha reso possibile e feconda la loro collaborazione, mi pare di aver detto cose non offensive per nessuno; perché essere in diverse posizioni sullo stesso terreno della vita democratica, significa rendere omaggio ai partiti e riconoscere la diversità della vita democratica nella quale di volta in volta si fanno le scelte più corrispondenti alla necessità del momento ed allo sviluppo storico del paese.</p><p class="paragraph" data-counter="15" id="p-15">Che cosa viene da questo congresso, in prima linea, accanto alla riconfermata unità, alla riconfermata vitalità, alla riconfermata prontezza della <span about="https://w3id.org/moro/enoam/data/131091/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, alla sua capacità di affrontare tutte le situazioni che si possono presentare?</p><p class="paragraph" data-counter="16" id="p-16">Viene una riconferma, sulla quale vi è l’unanimità tra noi, dei lineamenti ideali della <span about="https://w3id.org/moro/enoam/data/131091/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che noi vogliamo richiamare in questo momento. Noi ricordiamo la ispirazione cristiana del Partito, la sua origine a quella fonte ideale, a quella sensibilità pronta, naturale, doverosa, a quelle esigenze che devono affermarsi nella vita sociale che devono scendere attraverso l’opera nostra sul terreno democratico. Richiamiamo la fisionomia democratica del Partito, la sua intatta funzione di difesa democratica nei confronti di qualsiasi minaccia totalitaria: e noi sappiamo che minacce totalitarie incombono nel Paese e nel mondo da destra e da sinistra; noi siamo attenti e pronti a resistere, oggi come ieri, a quelle minacce nei confronti delle libere istituzioni.</p><p class="paragraph" data-counter="17" id="p-17">Riconfermiamo il carattere popolare del nostro Partito, la sua capacità di comprendere in sé le esigenze dei vasti ceti popolari, la sua capacità di dare a queste masse una guida, un indirizzo, una interpretazione della realtà, una possibilità di elevazione in termini di libertà ed alla luce degli ideali cristiani che sono fatto unificante ed elevante. Ricordiamo la fedeltà sicura alle linee fondamentali della nostra politica estera, ai patti di difesa che tutelano l’integrità dei nostri confini ed il nostro modo di vita, la fiducia che proprio nella alleanza, nella partecipazione libera ed originale alla alleanza secondo la nostra valutazione, sia uno strumento di pace in un mondo il quale cerca fatalmente l’equilibrio delle forze, poiché l’equilibrio delle forze è necessario. Anche se noi ci sforziamo, soprattutto con una azione di espansione democratica, con uno sforzo di contatti tra gli opposti blocchi, di trovare le vie per una pace indispensabile perché l’alternativa alla pace è una guerra di inimmaginabile potenza distruttiva.</p><p class="paragraph" data-counter="18" id="p-18">Nella ferma delineazione di questo volto, di questa funzione della <span about="https://w3id.org/moro/enoam/data/131091/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, di questa responsabilità nostra, di questa nostra presenza per il Paese che è un dato essenziale, noi abbiamo configurato − prendendo atto di una certa realtà politica, di alcune cose che sono avvenute, di altre che si spera che avvengano − noi abbiamo prospettato come possibile soluzione dei problemi politici italiani, la formula di governo sulla quale è avvenuto il dibattito in questi giorni<sup><a href="#curatornote-4" id="curatornote-ref-4">[4]</a></sup>. È su questo punto soprattutto che si è sviluppata la polemica; si è discusso della validità concreta di questa formula di appoggio esterno e si è cercato di definire come essa potrebbe offrire in questa sorta di nuova convergenza una sufficiente stabilità al governo che deve essere costituito. Si è discusso del modo come possa essere assicurata in questa situazione la fedeltà della <span about="https://w3id.org/moro/enoam/data/131091/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> alle impostazioni politiche di fondo, dalle quali essa non può deflettere.</p><p class="paragraph" data-counter="19" id="p-19">Si è parlato con ricchezza di esperienza e con unità di accento dei rischi che una siffatta prospettiva comporterebbe per il Paese. In qualche caso si è parlato di danni irrimediabili che potrebbero verificarsi. Io credo di aver già in passato anche attraverso la voce di amici, risposto a buona parte di queste critiche.</p><p class="paragraph" data-counter="20" id="p-20">Io ritengo che presidino questa prospettiva che oggi si apre, che deve essere saggiata con serietà, con impegno, con buona volontà, volontà del <span about="https://w3id.org/moro/enoam/data/131091/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> di offrire questo aiuto, di cercare in questa forma indiretta (l’unica alla quale i nostri partiti sono preparati) un punto di contatto, un punto di incontro, per inserirsi in un nuovo processo che tutti ci auguriamo si svolga nella sicurezza democratica. Si può essere più o meno pessimisti o ottimisti, me ne rendo conto. L’on. <span about="https://w3id.org/moro/enoam/data/131091/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span> ha detto: desidererei avere questa garanzia di piena sicurezza democratica; sarei pronto a pagare anche in termini elettorali la certezza che la democrazia italiana è collocata su basi sicure. Tutti vogliono questo. Si tratta di vedere attraverso quale via, attraverso quali esperienze, con quale gradualità, con quale preparazione si possa arrivare ad una soluzione di questo genere. Noi crediamo che da un lato la realtà e la posizione delle forze politiche, dall’altro questo sforzo di inserimento costruttivo del <span about="https://w3id.org/moro/enoam/data/131091/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, e la speranza, che noi non dobbiamo disperdere, di un incontro futuro in condizioni di piena fiducia e di piena sicurezza che tutti auspichiamo, crediamo che tutte queste cose possano realizzarsi attraverso una fase sperimentale, attraverso questo contatto, attraverso questo combaciare parziale di programmi attraverso questo cauto avvicinamento, in modo da aprire una nuova via alla democrazia italiana.</p><p class="paragraph" data-counter="21" id="p-21">Non si tratta soltanto, cari amici, di un problema di scelta in rapporto alla idoneità delle forze politiche a fare o non fare alcune cose; si tratta di una situazione nella quale, ai margini estremamente ristretti che caratterizzano la democrazia italiana in questo momento, deve corrispondere naturalmente, per senso di responsabilità dei democratici, lo sforzo di impegnare alcuni milioni di uomini, se possibile e nel modo più intenso possibile, a garantire le sorti della democrazia italiana, ad assicurarsi che le forze nuove, non restino precluse, ma siano poste in condizione di assumere in qualche modo la responsabilità della vita pubblica del nostro Paese; cioè, al di là del fatto immediato, del disporre di forze che possano permettere di fare un certo cammino, c’è un fatto più importante che si colloca in una prospettiva più vasta: occorre non precludere apporti che possano venire all’allargamento della vita democratica italiana; occorre non precluderli se non per ragioni di autentica difesa; occorre sperimentare le responsabilità, saggiare cautamente le vie che permettano a forze nuove di farsi corresponsabili nella vita dello Stato democratico.</p><p class="paragraph" data-counter="22" id="p-22">Questo è l’indirizzo di fondo: la ricerca di una nuova via, la ricerca di nuove prospettive, la ricerca rivolta a favorire questo processo di autonomia del <span about="https://w3id.org/moro/enoam/data/131091/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, lo sforzo per rendere più vasta e più sicura la vita democratica in <span about="https://w3id.org/moro/enoam/data/131091/v1/mention-61" class="mention place" id="mention-61" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Poi ci sono gli episodi, poi ci sono i momenti particolari, ci sono i gradi dello sviluppo, ci sono tante cose; e non è detto che queste cose non debbano interessare di impegnare. Sono importanti. Anche io le ho dovute citare nella mia relazione. Alcuni atteggiamenti particolari, alcune cose irritanti, alcune cose che fanno dubitare, che sembra facciano tornare indietro un processo che si era avviato (non sarò io a sottovalutare il peso che queste cose hanno). Ma ecco perché ho detto che bisogna guardare più lontano. Bisogna guardare verso l’avvenire e vedere e provare e sforzarsi ed avere senso di responsabilità perché, se questo cammino si può fare, non sia posto da parte nostra un impedimento al procedere più sicuro della democrazia italiana; e questo non vuol dire, cari amici, disprezzare nessuno, non vuol dire trattar male, trattare male coloro che ci hanno aiutato, ci hanno permesso per anni di compiere la nostra funzione, di salvare, come abbiamo fatto in alcuni momenti cruciali, la libertà in <span about="https://w3id.org/moro/enoam/data/131091/v1/mention-62" class="mention place" id="mention-62" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non significa questo, se guardiamo lontano, se guardiamo avanti, se non ci fermiamo perché sappiamo che qualcosa cambia nella realtà e guai a coloro che non sappiano adeguarsi alla realtà che cambia. Noi diciamo qui, tutti quanti insieme, che crediamo che una polemica fra noi, su queste cose, non abbia fondamento. Credo che in nessuno vi sia stato, pur nella denuncia di alcuni dissensi, pure nell’ansia di cose nuove, in nessuno vi sia stato disconoscimento per quello che abbiamo fatto insieme con altri in momenti difficili per la vita italiana, quando si era stretti da tutte le parti, stretti forse come lo siamo oggi per quello che abbiamo fatto quando abbiamo ricostruito lo Stato democratico, quando abbiamo indicato una politica estera nuova, una politica di solidarietà, di difesa comune del mondo libero, quando abbiamo individuato e realizzato alcune forme efficaci di interventi che hanno dato inizio al processo di espansione che in questo momento registriamo nel suo confortante sviluppo, quando abbiamo confermato, costruito, pur con le sue deficienze, il nuovo Stato.</p><p class="paragraph" data-counter="23" id="p-23">Quindi non c’è un passato di cui la <span about="https://w3id.org/moro/enoam/data/131091/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> si debba vergognare, non c’è solidarietà passata che la <span about="https://w3id.org/moro/enoam/data/131091/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> debba respingere. C’è lo sforzo di andare avanti, cioè lo sforzo rivolto a ricercare le aderenze col mutare dei tempi, a ricercare nuove prospettive per l’attuazione migliore delle permanenti esigenze espresse dalla <span about="https://w3id.org/moro/enoam/data/131091/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="24" id="p-24">Si è fatto il discorso delle alternative. In verità non mi pare che dalle cose che sono state dette, pur con l’eccezionale acutezza di questi nostri amici, sia venuta una indicazione più chiara di alternative per la <span about="https://w3id.org/moro/enoam/data/131091/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. L’idea del programma che si formula e in rapporto al quale si può accettare qualsiasi apporto che venga dato il nome della genuinità, della sincerità del proprio impegno programmatico, è una cosa che la <span about="https://w3id.org/moro/enoam/data/131091/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha sperimentato in questi anni in momenti di necessità, di difficoltà. Non posso, infatti, negare che in qualche momento questo impegno, questa fiducia assoluta della <span about="https://w3id.org/moro/enoam/data/131091/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nella sua forza, nella sua integrità ha permesso con l’appoggio venuto da parte di altri partiti, di superare notevoli difficoltà. Ma noi sentiamo, cari amici, a prescindere da tutto, che questa è una cosa logorata, che quel tanto, di novità, di eccezionalità che in qualche momento aveva potuto spiegarla e giustificarla è venuto meno nel corso del tempo; che esperienze di questo genere non si rifanno e che se si rifanno, a parte la loro pericolosità, hanno un carattere veramente transitorio, di esperienza momentanea mentre qui siamo di fronte ad una realtà più vasta e complessa e di lunga durata.</p><p class="paragraph" data-counter="25" id="p-25">Non dobbiamo, cari amici, provvedere per qualche giorno, per qualche mese, dobbiamo provvedere per l’avvenire della nazione. Ecco perché, diciamo, c’è una prova, c’è una difficoltà da affrontare, c’è una convergenza difficile da sperimentare e da promuovere; nessuno può essere sicuro che questa via si dimostri percorribile, ma è impossibile non guardare in quella direzione, non sperimentare quella strada, non avvertire quel tanto che essa ha di potenzialmente valido e permanente nei confronti di altri espedienti assolutamente transitori e alla lunga inefficaci.</p><p class="paragraph" data-counter="26" id="p-26">Si è prospettato un ritorno a forme di collaborazione fra i partiti tradizionalmente amici, ma questa è una cosa che, ho detto, è apparsa sinora del tutto impossibile e credo che allo stato delle cose risulterebbe impossibile ancora. Si è parlato anche di elezioni, di elezioni con posizioni varie. Taluno ha detto se si devono fare le elezioni è meglio farle senza impegno, farle senza contaminazioni; e qualche altro ha detto − e io ho detto − che non si possono fare elezioni senza una scelta; e − ho aggiunto − non si possono, non è conveniente, fare elezioni senza una esperienza. Credo che si debba pensare così.</p><p class="paragraph" data-counter="27" id="p-27">Nello stato attuale dell’opinione pubblica, per quanto vi siano settori preoccupati, e sinceramente ed onestamente preoccupati, ve ne sono altri curiosi e attenti; vi è una realtà psicologica e politica nel nostro paese che crede in questo momento alla <span about="https://w3id.org/moro/enoam/data/131091/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, alla sua forza, al senso di responsabilità della <span about="https://w3id.org/moro/enoam/data/131091/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, alla capacità di provare, di affacciarsi su questo spiraglio che si è aperto, di saggiare, se c’è una prospettiva nuova e più sicura per l’avvenire del nostro Paese. Ecco le cose che io volevo confermare, che mi paiono emergenti chiaramente da questo dibattito congressuale. Noi non dimenticheremo, cari amici, gli avvertimenti che ci sono stati rivolti, gli inviti alla prudenza e al senso di responsabilità. Tanto meno potremmo dimenticarli, questi inviti, per lo spirito di cordialità e di solidarietà e di profondo amore per il Partito con cui essi sono stati formulati. E noi ci assumiamo (non noi, la <span about="https://w3id.org/moro/enoam/data/131091/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>), la responsabilità di provare con una prudenza doverosa, avendo l’attenzione rivolta a coloro che dubitano, che temono, con una prudenza che non sia paralizzante perché allora la <span about="https://w3id.org/moro/enoam/data/131091/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non potrebbe muoversi, ma con una prudenza e un senso di responsabilità che siano pari a quella che in tante difficili circostanze la <span about="https://w3id.org/moro/enoam/data/131091/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha dimostrato.</p><p class="paragraph" data-counter="28" id="p-28">E per concludere vorrei assicurarvi una cosa. Sono stato amichevolmente accusato di pessimismo; io sono per mia natura piuttosto pessimista, ma non credo di avere trasferito il pessimismo nella mia relazione. Credo di essere stato freddamente oggettivo nella rilevazione dei dati della realtà e credo di essere stato per un altro verso umano ed ottimista, quando ho cercato di guardare più lontano. Certo non sono stato pessimista nei confronti della <span about="https://w3id.org/moro/enoam/data/131091/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Né ho escluso che la <span about="https://w3id.org/moro/enoam/data/131091/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> possa presentarsi con prontezza e con fiducia di fronte al corpo elettorale; non escludo neppure che la <span about="https://w3id.org/moro/enoam/data/131091/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> debba cercare ed abbia ragione e speranza di trovare maggiore consensi. Non è che io abbia perduto la fiducia nella <span about="https://w3id.org/moro/enoam/data/131091/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: in quel momento stesso io cesserei di diritto di essere il segretario della <span about="https://w3id.org/moro/enoam/data/131091/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Credo nel mio Partito, credo nei suoi uomini, credo nel suo ideale, credo nella sua storia, credo nella sua intatta funzione nella vita nazionale, credo che questa esperienza abbia significato e si possa fare non nell’ambito della debolezza, della mortificazione e dell’impotenza, ma nel segno della forza, della iniziativa e della fiducia nella <span about="https://w3id.org/moro/enoam/data/131091/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se la <span about="https://w3id.org/moro/enoam/data/131091/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> fosse debole ed incapace, se non avesse risonanza nel Paese, se non avesse fiducia in sé stessa quando dice al suo elettorato: «Viviamo in questo momento quello che nella nostra responsabilità riteniamo utile all’interesse del Paese», noi non procederemmo neppure su questa strada: prenderemmo la via declinante dalla scena e dalla responsabilità della vita pubblica italiana. Proprio perché crediamo la <span about="https://w3id.org/moro/enoam/data/131091/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> forte, compatta, sicura, insuscettibile di contaminazioni, capace di guidare la opinione pubblica e di garantire il popolo italiano; proprio per questo noi proponiamo questa via alla <span about="https://w3id.org/moro/enoam/data/131091/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. È un atto di coraggio, io ho detto, è un atto di fiducia che ha tutta la democrazia italiana.</p><p class="paragraph" data-counter="29" id="p-29">Ed immaginate se io non conto sul coraggio degli amici, onorevole <span about="https://w3id.org/moro/enoam/data/131091/v1/mention-56" class="mention person" id="mention-56" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span>, on. Andreotti. Lo so che essi sono coraggiosi ed è per questo che ho parlato di un coraggio della <span about="https://w3id.org/moro/enoam/data/131091/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; a tutta la <span about="https://w3id.org/moro/enoam/data/131091/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ho chiesto un atto di coraggio e so che da tutta la <span about="https://w3id.org/moro/enoam/data/131091/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> può venire la risposta al mio appello. Ecco, ancora una volta, in un momento difficile, come in altri della vita nazionale, noi siamo presenti con una funzione insostituibile nella vita del Paese. Si potrà dire quello che si vuole della <span about="https://w3id.org/moro/enoam/data/131091/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ma non che essa non sappia comprendere, ma non che essa non sappia guardare lontano, ma non che essa non sappia preparare l’avvenire, ma non che essa non sappia impegnarsi, tutta intera, a servizio del nostro Paese e della democrazia italiana.</p><ol id="curatorNotes"><li about="https://w3id.org/moro/enoam/data/131091/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giuseppe D’Angelo (1913-1991), deputato dell’Assemblea regionale siciliana. Tra il 1961 e il 1964 assunse con brevi mandati la carica di presidente della regione. <a href="#curatornote-ref-1">↑</a></li><li about="https://w3id.org/moro/enoam/data/131091/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giovanni D’Antonio (1923-1987), dirigente della Dc, deputato nella IV e V Legislatura.  <a href="#curatornote-ref-2">↑</a></li><li about="https://w3id.org/moro/enoam/data/131091/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al Governo Fanfani III (26 luglio 1960 – 20 febbraio 1962), basato sulla formula delle «convergenze»: monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-3">↑</a></li><li about="https://w3id.org/moro/enoam/data/131091/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al governo tripartito Dc-Psdi-Pri con astensione socialista. <a href="#curatornote-ref-4">↑</a></li></ol></body></html>