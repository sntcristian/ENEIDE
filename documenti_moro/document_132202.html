<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.202" name="dcterms.relation"/><meta content="10.48678/unibo/aldomoro1.3.2.202" name="dcterms.identifier"/><meta content="Moro, Aldo, [Resoconto del discorso tenuto in provincia di Bari in occasione delle elezioni amministrative], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.202." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto in provincia di Bari in occasione delle elezioni amministrative</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto in provincia di Bari in occasione delle elezioni amministrative </h1><p class="paragraph" data-counter="1" id="p-1">Il Presidente del Consiglio on. Aldo Moro, parlando in Provincia di <span about="https://w3id.org/moro/enoam/data/132202/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> a conclusione della campagna elettorale amministrativa, ha rilevato che l’<span about="https://w3id.org/moro/enoam/data/132202/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si trova oggi dinanzi a nuovi problemi ed a nuove difficoltà, insorti proprio nel momento nel quale erano poste ed in modo più ordinato, tutte le premesse per un’altra fase di sviluppo economico e sociale. Ma questi problemi non sono insolubili, queste difficoltà non sono insormontabili, che solo che continuino a sorreggerci il coraggio, la generosità e la disciplina, i quali hanno consentito al Paese di superare gradualmente la crisi congiunturale che è ormai alle spalle. Io ritengo, ha proseguito il Presidente del Consiglio, che queste risorse morali e politiche non manchino nel popolo italiano e che vi sia perciò la possibilità di riguadagnare il terreno perduto nelle drammatiche vicende di queste settimane e di andare avanti. E lo attesta, con un valore esemplare, il comportamento composto, risoluto e coraggioso delle popolazioni colpite intorno alle quali la Nazione si stringe con sentimenti di profonda solidarietà<sup><a href="#curatornote-1" id="curatornote-ref-1">[1]</a></sup>. Si tratta dunque, ha proseguito l’on. Moro, di avere fede in noi stessi, di accettare i necessari sacrifici, di operare fermamente nella giustizia, nella concordia, nella consapevolezza del nesso organico che esiste tra i nostri comportamenti in vista delle risorse da utilizzare e dei bisogni da soddisfare in modo razionale ed ordinato. Problemi e difficoltà non vanno né sopravvalutati né sottovalutati. Sarebbero egualmente inammissibili l’allarmismo e la leggerezza.</p><p class="paragraph" data-counter="2" id="p-2">Il Piano<sup><a href="#curatornote-2" id="curatornote-ref-2">[2]</a></sup> resta valido come l’unico metodo di seria organizzazione dello sviluppo e nelle sue indicazioni di fondo. I pur necessari interni adeguamenti non mettono in discussione il sistema prescelto né i grandi indirizzi seguiti per il progresso della Nazione i tentativi della opposizione di mettere in crisi il Piano, per mettere in crisi il Governo, sono destinati all’insuccesso. Semmai le attuali vicende accentuano l’esigenza di serietà, organicità e coraggiosa scelta che è l’essenza stessa del Piano.</p><p class="paragraph" data-counter="3" id="p-3">Dobbiamo dunque riprenderci, conservando sana, viva ed in sviluppo la nostra economia. Dobbiamo graduare con realismo e prudenza le nostre aspirazioni, ma tendendo ferma la nostra volontà di progresso e la nostra fede nell’avvenire del Paese.</p><p class="paragraph" data-counter="4" id="p-4">La convergenza di forze politiche, realizzatasi in questi anni, è la base indispensabile per assicurare al Paese stabilità politica e capacità di organico sviluppo. Il confronto di posizioni, contenuto nei giusti limiti, non impedisce, ma ravviva la collaborazione. Ma è di grande e decisiva importanza che essa sia considerata essenziale e non rinunciabile nella situazione storica, come la forma nella quale si esprime il più solido e costruttivo equilibrio politico che il Paese possa realizzare. In questa piattaforma, lealmente accettata da tutti i partiti della coalizione, è possibile andare avanti senza equivoci e senza paralizzanti diffidenze. Essa significa che le forze politiche democratiche e d’ispirazione sociale hanno fatto la loro scelta e sono pronte, per oggi e per domani, a collaborare con consapevole impegno per fare progredire il Paese al riparo da ogni minaccia autoritaria e da ogni suggestione retriva. </p><p class="paragraph" data-counter="5" id="p-5">In questa piattaforma peraltro sono distinguibili i lineamenti propri di ciascun partito, che serve la coalizione ed il Paese ad un tempo con la sua originale visione e posizione e con la sua disponibilità al dialogo democratico, con il suo volto, con la sua tradizione, con la sua funzione rinnovatrice ed equilibratrice si presenta dunque la <span about="https://w3id.org/moro/enoam/data/132202/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana</span>, il cui auspicato successo vuole essere anche un successo della coalizione ed un importante contributo alla ordinata evoluzione sociale e politica della Nazione. </p><ol id="curatorNotes"><li about="https://w3id.org/moro/enoam/data/132202/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’alluvione del 4 novembre 1966 che ha colpito il centro-nord Italia. <a href="#curatornote-ref-1">↑</a></li><li about="https://w3id.org/moro/enoam/data/132202/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al Piano Pieraccini, ovvero al programma di sviluppo quinquennale dell’economia approvato dal Consiglio dei ministri nel gennaio 1965 ma ancora al vaglio del Parlamento. <a href="#curatornote-ref-2">↑</a></li></ol></body></html>