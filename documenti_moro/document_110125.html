<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.125" name="dcterms.relation"/><meta content="10.48678/unibo/aldomoro1.1.0.125" name="dcterms.identifier"/><meta content="Moro, Aldo, Il contenuto reale del dilemma monarchia o repubblica, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.125." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Il contenuto reale del dilemma monarchia o repubblica</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-politico" typeof="foaf:Organization"/><meta about="https://w3id.org/moro/enoam/data/partito-politico" content="Partito politico" property="rdfs:label"/><meta about="https://w3id.org/moro/enoam/data/partito-politico" property="owl:sameAs" resource="http://www.wikidata.org/entity/Q7278"/><meta about="https://w3id.org/moro/enoam/data/monarchia" typeof="foaf:Organization"/><meta about="https://w3id.org/moro/enoam/data/monarchia" content="Monarchia" property="rdfs:label"/><meta about="https://w3id.org/moro/enoam/data/monarchia" property="owl:sameAs" resource="http://www.wikidata.org/entity/Q7269"/><meta about="https://w3id.org/moro/enoam/data/repubblica" typeof="foaf:Organization"/><meta about="https://w3id.org/moro/enoam/data/repubblica" content="Repubblica" property="rdfs:label"/><meta about="https://w3id.org/moro/enoam/data/repubblica" property="owl:sameAs" resource="http://www.wikidata.org/entity/Q7270"/><meta about="https://w3id.org/moro/enoam/data/inghilterra" typeof="dcterms:Location"/><meta about="https://w3id.org/moro/enoam/data/inghilterra" content="Inghilterra" property="rdfs:label"/><meta about="https://w3id.org/moro/enoam/data/inghilterra" property="owl:sameAs" resource="http://www.wikidata.org/entity/Q21"/></div>
<div id="referenceMeta">
<meta about="https://w3id.org/moro/enoam/data/numistrano-v-mazzei-verso-la-concentrazione-repubblicana-1944" typeof="fabio:Expression"/><meta about="https://w3id.org/moro/enoam/data/numistrano-v-mazzei-verso-la-concentrazione-repubblicana-1944" content="Numistrano [V. Mazzei], Verso la concentrazione repubblicana, in Domenica, a. I, n. 9, 1° ottobre 1944, p. 2." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Il contenuto reale del dilemma monarchia o repubblica</h1><p class="paragraph" data-counter="1" id="p-1">L’alternativa politica, che ha reso così incerta la vita pubblica in <span about="https://w3id.org/moro/enoam/data/110125/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei primi mesi della nuova esperienza democratica, si va facendo sempre più chiara, malgrado la tregua concertata dai <span about="https://w3id.org/moro/enoam/data/110125/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-politico" typeof="deo:Reference">Partiti</span> intorno alla questione istituzionale. L’interrogativo, nel quale sembra racchiudersi tutto l’avvenire del popolo italiano, è se l’<span about="https://w3id.org/moro/enoam/data/110125/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dovrà essere retta in forma monarchica o repubblicana.</p><p class="paragraph" data-counter="2" id="p-2">Il problema però, che è della maggiore complessità e delicatezza, risulta piuttosto velato che chiarito dalle molte recenti polemiche e dall’asprezza e intransigenza degli stati d’animo determinati da quello che è in fondo un episodio, sia pure di eccezionale gravità, nella storia d’<span about="https://w3id.org/moro/enoam/data/110125/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, il fallimento cioè della <span about="https://w3id.org/moro/enoam/data/110125/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/monarchia" typeof="deo:Reference">monarchia</span> nella folle esperienza fascista. È il succedersi doloroso degli eventi in questi vent’anni, che importa un problema, il quale altrimenti, secondo quanto è dato presumere, non sarebbe stato proposto per ora e in questa forma, così decisiva, così tragica, vorremmo dire, così insuscettibile di dilazioni e di compromessi. È l’arrestarsi improvviso e irrimediabile della gran macchina dello stato, questa dolorosa e straordinaria vacanza delle istituzioni, delle iniziative economiche delle stesse energie morali, che contrassegna il grande fallimento e sembra indicare, come naturale e quasi miracolistico rimedio, un totale rinnovamento istituzionale. Così la questione non è prospettata nella sua giusta luce e rischia di essere risolta, nel denso fermento rivoluzionario, senza serenità di giudizio storico.</p><p class="paragraph" data-counter="3" id="p-3">Questo travolgere nella sorte della persona quella della istituzione, questo sopravalutare il valore sintomatico dell’episodio, chiudendo gli occhi ad ogni altro elemento che possa essere onestamente esaminato, è stato il gioco naturale delle sinistre, per programma, e non da oggi, repubblicane.</p><p class="paragraph" data-counter="4" id="p-4">Sotto veste d’intransigenza morale (ed è un’intransigenza che ha pure le sue buone giustificazioni) ha operato così in realtà una ben più vasta e decisa intransigenza politica.</p><p class="paragraph" data-counter="5" id="p-5">Travolte dal gioco abile e veloce, senza avvertire il pericolo della frettolosa unilateralità, le stesse forze, che sarebbero state propense ad una più serena valutazione, sono state fermate dalla pregiudiziale morale alle soglie del problema politico.</p><p class="paragraph" data-counter="6" id="p-6">La questione istituzionale così non è stata esaminata nel terreno che è proprio ad essa, quello politico cioè, se non in modo timido e parziale. Prova ne sia che di fronte alle recise affermazioni di fede repubblicana, nessun uomo, che tenesse al suo buon nome, ha osato proclamarsi monarchico, velando la nascosta simpatia, quasi si trattasse di cosa vergognosa. Le accuse di reazione brutale, di conservatorismo egoista, di filofascismo (facili armi impugnate da braccia vigorose) hanno completato l’opera, cristallizzando una situazione politica tutt’altro che chiara. Per conseguenza il popolo italiano, restituito a dignità democratica, si avvia ciecamente a fare una scelta, del tutto ignaro del valore proprio delle due alternative. È onesto aggiungere che una parte di responsabilità relative a questo stato di cose ricade su quegli ambienti di vera e sfacciata reazione e su quel piccolo esercito di avventurieri disoccupati, i quali tutti circondano ancor oggi la <span about="https://w3id.org/moro/enoam/data/110125/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/monarchia" typeof="deo:Reference">monarchia</span>, fuorviandola e compromettendola.</p><p class="paragraph" data-counter="7" id="p-7">Per contribuire a quest’opera di chiarificazione, cui ha sempre atteso con assoluta imparzialità il nostro giornale, aggiungiamo qualche cenno a quanto abbiamo detto sin qui e che è già di per se stesso significante.</p><p class="paragraph" data-counter="8" id="p-8">Conviene appena osservare che le idealità sociali di questo tempo si concretano nella spinta democratica verso un governo effettivo delle masse popolari, il quale assicuri, in una uguaglianza non di parole, il bene comune e la dignità giuridica, economica e morale di tutte le persone.</p><p class="paragraph" data-counter="9" id="p-9">Nel meccanismo della vita pubblica, tra gli altri delicati ingranaggi, vi è la persona del Capo dello Stato, al quale possono essere attribuiti poteri di varia natura in un sistema più o meno largo di controlli. Nel sistema repubblicano il popolo sceglie, in successive scadenze, la persona del Capo dello Stato; nel sistema monarchico la riceve secondo un ordine naturale di successione fissato dalla legge. Ora nessuno dovrà negare la maggiore democraticità, in astratto, del sistema elettivo di fronte a quello ereditario, ma nessun onesto pure vorrà negare che la somma dei poteri è attribuita al Capo dello Stato, in modo variabile, dalla costituzione, così come in questa sono fissati i controlli i quali garantiscono un effettivo governo di popolo. Così può un paese democratico come l’<span about="https://w3id.org/moro/enoam/data/110125/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/inghilterra" typeof="deo:Reference">Inghilterra</span> essere retto, e senza incidenti di sorta, da un sistema monarchico, il quale assicura la comunità imperiale dei popoli britannici.</p><p class="paragraph" data-counter="10" id="p-10">La scelta va fatta dunque senza pregiudiziali teoriche molto nette e guardando attentamente la reale situazione politica collegata ai precedenti storici con il loro insegnamento di esperienze. Di più essa va fatta, tenendo grande conto di quel che segue ad essa e non è affatto questione di particolare.</p><p class="paragraph" data-counter="11" id="p-11">Non basta volere la <span about="https://w3id.org/moro/enoam/data/110125/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/monarchia" typeof="deo:Reference">monarchia</span>; bisogna stabilire che <span about="https://w3id.org/moro/enoam/data/110125/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/monarchia" typeof="deo:Reference">monarchia</span> si vuole. Non basta essere per la <span about="https://w3id.org/moro/enoam/data/110125/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/repubblica" typeof="deo:Reference">repubblica</span>; bisogna sapere e dire quale mai <span about="https://w3id.org/moro/enoam/data/110125/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/repubblica" typeof="deo:Reference">repubblica</span> ci piace, se una <span about="https://w3id.org/moro/enoam/data/110125/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/repubblica" typeof="deo:Reference">repubblica</span> sociale proletaria o una di classi, intese come funzioni sociali collaboranti nell’ordine e quindi superantesi come tali in una seria ed accorta eguaglianza democratica, per far luogo da ogni parte alla sola realtà etico-politica, la persona umana nella sua individualità.</p><p class="paragraph" data-counter="12" id="p-12">Ci sembra perciò malizioso, o almeno ingenuo, il tentativo fatto in un recente articolo de la «Domenica», per creare un fronte unico repubblicano, nell’attesa di definire poi, a <span about="https://w3id.org/moro/enoam/data/110125/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/repubblica" typeof="deo:Reference">repubblica</span> instaurata, le altre questioni politiche e sociali<sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="13" id="p-13">Noi crediamo invece che occorra procedere cauti e sottoporre ad un vaglio onesto tutti i problemi, i quali danno un significato concreto, al di fuori di ogni rettorica ingannatrice, all’alternativa: <span about="https://w3id.org/moro/enoam/data/110125/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/monarchia" typeof="deo:Reference">monarchia</span> – <span about="https://w3id.org/moro/enoam/data/110125/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/repubblica" typeof="deo:Reference">repubblica</span>, che non a torto, se così intesa, è il primo problema della nuova <span about="https://w3id.org/moro/enoam/data/110125/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p>Mr.</p><ol id="curatorNotes"><li about="https://w3id.org/moro/enoam/data/110125/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Moro allude all’articolo <span about="https://w3id.org/moro/enoam/data/110125/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/numistrano-v-mazzei-verso-la-concentrazione-repubblicana-1944" typeof="biro:BibliographicReference"><em>Verso la concentrazione repubblicana</em>, firmato da “Numistrano”, pseudonimo di Vincenzo Mazzei, e pubblicato nella rubrica “Il giuoco delle parti” in <em>Domenica</em>, a. I, n. 9, 1° ottobre 1944, p. 2.</span> <a href="#curatornote-ref-1">↑</a></li></ol></body></html>