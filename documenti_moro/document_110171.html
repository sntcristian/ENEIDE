<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.171" name="dcterms.relation"/><meta content="10.48678/unibo/aldomoro1.1.0.171" name="dcterms.identifier"/><meta content="Moro, Aldo, Trieste, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.171." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Trieste</title>
<div id="mentionMeta"><meta about="https://w3id.org/moro/enoam/data/trieste" typeof="dcterms:Location"/><meta about="https://w3id.org/moro/enoam/data/trieste" content="Trieste" property="rdfs:label"/><meta about="https://w3id.org/moro/enoam/data/trieste" property="owl:sameAs" resource="http://www.wikidata.org/entity/Q546"/><meta about="https://w3id.org/moro/enoam/data/russia" typeof="dcterms:Location"/><meta about="https://w3id.org/moro/enoam/data/russia" content="Russia" property="rdfs:label"/><meta about="https://w3id.org/moro/enoam/data/russia" content="http://www.wikidata.org/entity/Q159" property="owl:sameAs" resource="http://www.wikidata.org/entity/Q159"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Trieste</h1><p class="paragraph" data-counter="1" id="p-1"><span about="https://w3id.org/moro/enoam/data/110171/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span> ha commosso gli animi degli Italiani in questi ultimi giorni; di tutti gli Italiani, crediamo, anche di coloro che si son rifiutati di fare dimostrazioni del loro sentimento (anche questa può essere, se adottata in buona fede, una tattica) e certo soffrono nel profondo il dolore di questo minacciato e temuto distacco.</p><p class="paragraph" data-counter="2" id="p-2">Perché <span about="https://w3id.org/moro/enoam/data/110171/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span> è veramente italiana. Se pur non ci fosse il molto sangue sparso per essa in una difficilissima guerra, se più non ci fosse il ricordo impegnativo di quel sacrificio volontario che gli errori e le colpe di poi non possono aver cancellato, resterebbe questo fatto nudo semplice, incontrovertibile: <span about="https://w3id.org/moro/enoam/data/110171/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span> è italiana. Il rispetto per la libertà impone che resti italiana.</p><p class="paragraph" data-counter="3" id="p-3">Il problema di <span about="https://w3id.org/moro/enoam/data/110171/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span>, in quanto si propone all’attenzione dell’opinione pubblica, va nettamente impostato, senza reticenze. Il problema dei metodi da usare per far valere la giustizia, è invece un’altra cosa. Si può non consentire a che si torni alla tattica delle chiassate di piazza, delle minacce, degli sfoghi brutali contro inermi colpevoli solo di appartenere ad un popolo che ci contende il nostro diritto, ma non si può, per amore della necessaria e doverosa misura, oscurare la verità orientatrice della italianità di <span about="https://w3id.org/moro/enoam/data/110171/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span>.</p><p class="paragraph" data-counter="4" id="p-4">Perché la causa della giustizia e della libertà militano dalla nostra parte, gli argomenti meramente politici e di forza passano in secondo piano. Affideremmo male le nostre buone ragioni, se le rimettessimo ad un calcolo di opportunità, speculando sui conflitti tra gli alleati occidentali e la <span about="https://w3id.org/moro/enoam/data/110171/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/russia" typeof="deo:Reference">Russia</span>. Certo l’amministrazione alleata dei territori in contestazione è una garanzia di equilibrio imparziale, alla quale il popolo italiano, già da due anni volenterosamente affidatosi alla realtà dei suoi vincitori, deve tenere molto. Ma non si tratta di cercare rifugio e protezione; si tratta di essere coscienti dell’esistenza di un diritto, che non può essere negato, senza compromettere la pace futura, senza rendere, perciò, inutile questa terribile guerra.</p><p class="paragraph" data-counter="5" id="p-5">Abbiamo sentito qua e là rivolgere accuse di risorgente nazionalismo. E nessuno più di noi depreca il persistere di stati d’animo avidamente interessati e chiusi tra i popoli, che vorremmo vedere avviati ad una pace costruttiva e fraterna. Ma qui non si può equivocare. Se nazionalismo c’è, in questo caso, non è da parte dell’<span about="https://w3id.org/moro/enoam/data/110171/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Se c’è avidità se c’è trascuranza prepotente della vera realtà delle cose, non è da parte dell’<span about="https://w3id.org/moro/enoam/data/110171/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. L’<span about="https://w3id.org/moro/enoam/data/110171/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è troppo fiacca ed umiliata, per potere, anche per un lontano miraggio, desiderare cosa non sua. Essa è impegnata in una lotta disperata per sopravvivere, per conservare se stessa nelle linee essenziali della sua tradizione, le quali sono condizioni di vita.</p><p class="paragraph" data-counter="6" id="p-6">È un facile gioco questo di lanciare una causa ingiusta, speculando nella suggestione delle parole e delle cose proibite in blocco per il pauroso conformismo fascista o antifascista, degli Italiani. Ma la verità è un’altra e non la si può sopprimere. Che noi si sappia questa guerra, che fu definita una crociata di libertà, non ha ancora preteso di creare uno stato unico mondiale, il quale sarebbe la sola conseguente, se pure non radicale, cancellazione del valore proprio della nazione. Tanto meno ha inteso affidarne la gestione all’oriente europeo.</p><p class="paragraph" data-counter="7" id="p-7">Ed allora, se ci sono e finché ci sono degli stati, giustizia vuole che essi siano organizzati su basi nazionali. Perché la nazione, la quale non ha niente a che fare con la nazione avida, imperialista, negatrice delle nazioni altrui, non è che espressione di libertà, non è che l’emergere degli uomini in spontanee e, vorremmo dire, facili e feconde associazioni. Non per nulla il nostro risorgimento proponeva ad un tempo il problema della libertà dei singoli e quello dell’indipendenza della patria. L’<span about="https://w3id.org/moro/enoam/data/110171/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non avrà veramente la libertà che aspetta, quella per cui ha sofferto quel che si può umanamente soffrire lottando contro se stessa, se sarà mutilata e ferita non nell’orgoglioso e formale prestigio nazionalistico, ma nella profonda umana sostanza della sua anima unitaria.</p><p class="paragraph" data-counter="8" id="p-8">Perché l’<span about="https://w3id.org/moro/enoam/data/110171/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, risorgendo a fatica, si ritrova pure già in questa unità che è sua ragione di vita e condanna il tradimento separatista e vibra appassionatamente, e noi vorremmo pure con umiltà e dolore, per le sorti di <span about="https://w3id.org/moro/enoam/data/110171/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span> italiana, per la quale sono morti i migliori tra noi.</p><p class="paragraph" data-counter="9" id="p-9">Vorremmo ci fosse, ripetiamo, in questa invocazione appassionata, molta umiltà, molto dolore, molta e seria preoccupazione.</p><p class="paragraph" data-counter="10" id="p-10">Perché la giustizia, ferita in un punto, è compromessa in tutto il mondo. Perché la libertà umana, soffocata nel più remoto angolo della terra, è un po’ perduta per tutti gli uomini. Per questa ragione, per amore di libertà, di giustizia e di pace, mentre pacatamente rivendichiamo <span about="https://w3id.org/moro/enoam/data/110171/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span> italiana, dichiariamo che non un uomo deve essere sacrificato, non una goccia di sangue deve essere sparsa ancora per vincere la nostra battaglia.</p><p>Mr.</p></body></html>