<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.009" name="dcterms.relation"/><meta content="10.48678/unibo/aldomoro1.4.2.009" name="dcterms.identifier"/><meta content="Moro, Aldo, [Alla Fiera del Levante], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.009." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[AllaFiera del Levante]</title>
<div id="mentionMeta">
<meta about="https://w3id.org/moro/enoam/data/fiera-del-levante" typeof="dcterms:Location"/>
<meta about="https://w3id.org/moro/enoam/data/fiera-del-levante" content="Fiera del Levante" property="rdfs:label"/>
<meta about="https://w3id.org/moro/enoam/data/unione-europea" typeof="foaf:Organization"/>
<meta about="https://w3id.org/moro/enoam/data/unione-europea" content="Unione Europea" property="rdfs:label"/>
<meta about="https://w3id.org/moro/enoam/data/unione-europea" property="owl:sameAs" resource="http://www.wikidata.org/entity/Q458"/>
<meta about="https://w3id.org/moro/enoam/data/mezzogiorno" typeof="dcterms:Location"/>
<meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/>
<meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/>
<meta about="https://w3id.org/moro/enoam/data/africa" typeof="dcterms:Location"/>
<meta about="https://w3id.org/moro/enoam/data/africa" content="Africa" property="rdfs:label"/>
<meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/>
<meta about="https://w3id.org/moro/enoam/data/vicino-oriente" typeof="dcterms:Location"/>
<meta about="https://w3id.org/moro/enoam/data/vicino-oriente" content="Vicino Oriente" property="rdfs:label"/>
<meta about="https://w3id.org/moro/enoam/data/vicino-oriente" property="owl:sameAs" resource="http://www.wikidata.org/entity/Q48214"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Alla
 
  Fiera del Levante
 
 ]
</h1><p class="paragraph" data-counter="1" id="p-1">
 L’epidemia che ha colpito anche le popolazioni pugliesi
 <sup>
<a href="#curatornote-1" id="curatornote-ref-1">
   [1]
  </a>
</sup>
 e le gravi ripercussioni di carattere economico che purtroppo si sono determinate per alcune attività produttive sono lo sfondo doloroso e preoccupante di questa
 <span about="https://w3id.org/moro/enoam/data/142009/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera
 </span>
 , che tuttavia può e deve costituire un’occasione di seria meditazione e un impegno fermo e concreto di ripresa.
</p><p class="paragraph" data-counter="2" id="p-2">
 Ritengo perciò quest’anno più che mai appropriato il quadro che la
 <span about="https://w3id.org/moro/enoam/data/142009/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera del Levante
 </span>
 è in grado di fornire ad un esame e ad un dibattito sui temi dello sviluppo economico e del progresso sociale e civile che deve accompagnarlo.
</p><p class="paragraph" data-counter="3" id="p-3">
 Dalla
 <span about="https://w3id.org/moro/enoam/data/142009/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera
 </span>
 può venire in particolare un contributo perché emergano sempre più compiutamente, nelle discussioni così vive e importanti sullo sviluppo regionale che si sono aperte nella
 <span about="https://w3id.org/moro/enoam/data/142009/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/unione-europea" typeof="deo:Reference">
  Comunità Europea
 </span>
 , gli aspetti che concernono le prospettive di progresso del
 <span about="https://w3id.org/moro/enoam/data/142009/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 . Il
 <span about="https://w3id.org/moro/enoam/data/142009/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 è tema riconosciuto centrale per la crescita del Paese e la programmazione che deve promuoverla. Il
 <span about="https://w3id.org/moro/enoam/data/142009/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 , con le sue riserve potenziali, può aspirare a diventare anche una delle grandi aree ove si affermi il dinamismo innovatore della
 <span about="https://w3id.org/moro/enoam/data/142009/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/unione-europea" typeof="deo:Reference">
  Comunità Europea
 </span>
 .
</p><p class="paragraph" data-counter="4" id="p-4">
 La
 <span about="https://w3id.org/moro/enoam/data/142009/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera
 </span>
 può contribuire inoltre a suscitare l’interesse ed a rispondere alle aspettative dei Paesi emergenti dell’area mediterranea, dell’
 <span about="https://w3id.org/moro/enoam/data/142009/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/africa" typeof="deo:Reference">
  Africa
 </span>
 e del
 <span about="https://w3id.org/moro/enoam/data/142009/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/vicino-oriente" typeof="deo:Reference">
  Vicino Oriente
 </span>
 , che ai problemi dello sviluppo stanno facendo fronte e che, trovandosi in fasi assai diverse del decollo economico, sentono profondamente la necessità di approfondire l’analisi di questi temi in maniera quanto più concreta possibile.
</p><p class="paragraph" data-counter="5" id="p-5">
 È nostro interesse, oltre che nostro dovere, fornire il più largo contributo di idee, di esperienze e di proposte, tanto allo scopo di far maturare gli orientamenti più opportuni nell’ambito comunitario, quanto per facilitare l’evoluzione politica dell’area mediterranea entro linee di pacifica cooperazione, quanto, infine, per agevolare la nostra espansione commerciale, contribuendo nello stesso tempo allo sviluppo di tali Paesi.
</p><p>
 ***
</p><p class="paragraph" data-counter="6" id="p-6">
 Appare indubbio che le attività condotte dalla
 <span about="https://w3id.org/moro/enoam/data/142009/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera del Levante
 </span>
 possono notevolmente concorrere al processo di sviluppo del
 <span about="https://w3id.org/moro/enoam/data/142009/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 e di tutto il Paese, soprattutto se si pone mente all’importanza che la componente estera riveste nella formazione del nostro reddito nazionale, anche ai fini della stabilità congiunturale.
</p><p class="paragraph" data-counter="7" id="p-7">
 L’equilibrio dei nostri rapporti con l’estero rappresenta – come ben sappiamo – una condizione da osservare affinché la nostra economia possa sempre più celermente riprendere la via di un’armonica espansione. Se è vero che un regolare flusso di materie prime e di prodotti energetici provenienti dai Paesi d’oltremare è indispensabile allo svolgimento delle nostre attività produttive, è vero anche che tali Paesi abbisognano dei beni strumentali, degli impianti, del patrimonio di capacità tecniche e delle esperienze di sviluppo che l’Italia è in grado di porre a loro disposizione.
</p><p>
 ***
</p><p class="paragraph" data-counter="8" id="p-8">
 La
 <span about="https://w3id.org/moro/enoam/data/142009/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/fiera-del-levante" typeof="deo:Reference">
  Fiera del Levante
 </span>
 è il punto d’incontro in cui queste due complementari necessità possono di volta in volta concretamente riconoscersi ed integrarsi.
</p><p class="paragraph" data-counter="9" id="p-9">
 Per essere in grado di partecipare nel modo più efficace e costruttivo al dialogo che può condurre a tale integrazione di attività e di interessi, da parte nostra dovremo in avvenire approfondire questo discorso e la tematica di questi scambi. Particolare attenzione dovrà essere rivolta all’esigenza di promuovere nuove correnti commerciali fra le nostre imprese esportatrici (oggi ancora polverizzate in molte unità di dimensioni inadeguate) ed i mercati d’oltremare, nonché all’esigenza di riorganizzare la distribuzione all’estero nell’intento di stabilizzare le forniture esistenti in flussi meno occasionali e più continui di esportazioni.
</p><p class="paragraph" data-counter="10" id="p-10">
 Rispetto a tali finalità un’ottica puramente commerciale o « neomercantilistica » appare tuttavia del tutto inadeguata e superata, per i Paesi con cui abbiamo intrapreso questa cooperazione. Indurre in questi Paesi uno sviluppo che li avvii alla dipendenza esclusiva dalle importazioni significherebbe metterli sulla strada di un consumismo abbastanza effimero e privo di prospettive e, così facendo, rendere un cattivo servizio a loro e a noi. Il problema di fondo consiste invece nel collaborare all’orientamento delle economie emergenti verso gli investimenti produttivi. È questa la politica per la quale sia nell’ambito comunitario che nelle più vaste istanze mondiali l’Italia si va adoperando, con il fine di realizzare forme d’aiuto a carattere multilaterale e programmi di assistenza tecnica meglio coordinati ed integrati.
</p><p class="paragraph" data-counter="11" id="p-11">
 Questa politica è ispirata dal convincimento che operando per un autentico progresso economico e sociale dei Paesi emergenti serviamo soprattutto la causa della pace.
</p><p>
<strong>
  On. ALDO MORO
 </strong>
</p><p>
 Ministro degli Affari Esteri
</p><ol id="curatorNotes">
<li about="https://w3id.org/moro/enoam/data/142009/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce all’epidemia di colera, che colpì Napoli e la Puglia nell’estate del 1973.
   <a href="#curatornote-ref-1">
    ↑
   </a>

</li>
</ol></body></html>