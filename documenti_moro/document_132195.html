<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.195" name="dcterms.relation"/><meta content="10.48678/unibo/aldomoro1.3.2.195" name="dcterms.identifier"/><meta content="Moro, Aldo, [Discorso tenuto al Senato in occasione delle alluvioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.195." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al Senato in occasione delle alluvioni</title>
<div id="mentionMeta"><meta about="https://w3id.org/moro/enoam/data/cesare-merzagora" typeof="foaf:Person"/><meta about="https://w3id.org/moro/enoam/data/cesare-merzagora" content="Cesare Merzagora" property="rdfs:label"/><meta about="https://w3id.org/moro/enoam/data/cesare-merzagora" property="owl:sameAs" resource="http://www.wikidata.org/entity/Q562209"/><meta about="https://w3id.org/moro/enoam/data/cesare-merzagora" content="cesare-merzagora" property="wdt:P1986"/><meta about="https://w3id.org/moro/enoam/data/cesare-merzagora" content="Merzagora, Cesare" property="skos:prefLabel"/><meta about="https://w3id.org/moro/enoam/data/papa-paolo-vi" typeof="foaf:Person"/><meta about="https://w3id.org/moro/enoam/data/papa-paolo-vi" content="Paolo VI" property="rdfs:label"/><meta about="https://w3id.org/moro/enoam/data/papa-paolo-vi" property="owl:sameAs" resource="http://www.wikidata.org/entity/Q16975"/><meta about="https://w3id.org/moro/enoam/data/papa-paolo-vi" content="paolo-vi-papa-santo" property="wdt:P1986"/><meta about="https://w3id.org/moro/enoam/data/papa-paolo-vi" content="Paolo, V, I" property="skos:prefLabel"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/roberto-tremelloni" typeof="foaf:Person"/><meta about="https://w3id.org/moro/enoam/data/roberto-tremelloni" content="Roberto Tremelloni" property="rdfs:label"/><meta about="https://w3id.org/moro/enoam/data/roberto-tremelloni" property="owl:sameAs" resource="http://www.wikidata.org/entity/Q3939205"/><meta about="https://w3id.org/moro/enoam/data/roberto-tremelloni" content="roberto-tremelloni" property="wdt:P1986"/><meta about="https://w3id.org/moro/enoam/data/roberto-tremelloni" content="Tremelloni, Roberto" property="skos:prefLabel"/><meta about="https://w3id.org/moro/enoam/data/luigi-gui" typeof="foaf:Person"/><meta about="https://w3id.org/moro/enoam/data/luigi-gui" content="Luigi Gui" property="rdfs:label"/><meta about="https://w3id.org/moro/enoam/data/luigi-gui" property="owl:sameAs" resource="http://www.wikidata.org/entity/Q1415906"/><meta about="https://w3id.org/moro/enoam/data/luigi-gui" content="Gui, Luigi" property="skos:prefLabel"/><meta about="https://w3id.org/moro/enoam/data/luigi-preti" typeof="foaf:Person"/><meta about="https://w3id.org/moro/enoam/data/luigi-preti" content="Luigi Preti" property="rdfs:label"/><meta about="https://w3id.org/moro/enoam/data/luigi-preti" property="owl:sameAs" resource="http://www.wikidata.org/entity/Q3840053"/><meta about="https://w3id.org/moro/enoam/data/luigi-preti" content="luigi-preti" property="wdt:P1986"/><meta about="https://w3id.org/moro/enoam/data/luigi-preti" content="Preti, Luigi" property="skos:prefLabel"/><meta about="https://w3id.org/moro/enoam/data/franco-restivo" typeof="foaf:Person"/><meta about="https://w3id.org/moro/enoam/data/franco-restivo" content="Franco Restivo" property="rdfs:label"/><meta about="https://w3id.org/moro/enoam/data/franco-restivo" property="owl:sameAs" resource="http://www.wikidata.org/entity/Q550162"/><meta about="https://w3id.org/moro/enoam/data/franco-restivo" content="Restivo, Franco" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/giovanni-pieraccini" typeof="foaf:Person"/><meta about="https://w3id.org/moro/enoam/data/giovanni-pieraccini" content="Giovanni Pieraccini" property="rdfs:label"/><meta about="https://w3id.org/moro/enoam/data/giovanni-pieraccini" property="owl:sameAs" resource="http://www.wikidata.org/entity/Q3767938"/><meta about="https://w3id.org/moro/enoam/data/giovanni-pieraccini" content="Pieraccini, Giovanni" property="skos:prefLabel"/><meta about="https://w3id.org/moro/enoam/data/luigi-mariotti" typeof="foaf:Person"/><meta about="https://w3id.org/moro/enoam/data/luigi-mariotti" content="Luigi Mariotti" property="rdfs:label"/><meta about="https://w3id.org/moro/enoam/data/luigi-mariotti" property="owl:sameAs" resource="http://www.wikidata.org/entity/Q3839845"/><meta about="https://w3id.org/moro/enoam/data/luigi-mariotti" content="Mariotti, Luigi" property="skos:prefLabel"/><meta about="https://w3id.org/moro/enoam/data/remo-gaspari" typeof="foaf:Person"/><meta about="https://w3id.org/moro/enoam/data/remo-gaspari" content="Remo Gaspari" property="rdfs:label"/><meta about="https://w3id.org/moro/enoam/data/remo-gaspari" property="owl:sameAs" resource="http://www.wikidata.org/entity/Q3932481"/><meta about="https://w3id.org/moro/enoam/data/remo-gaspari" content="Gaspari, Remo" property="skos:prefLabel"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Senato in occasione delle alluvioni</h1><p class="paragraph" data-counter="1" id="p-1">Onorevole <span about="https://w3id.org/moro/enoam/data/132195/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/cesare-merzagora" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>, onorevoli senatori, </p><p class="paragraph" data-counter="2" id="p-2">alle numerose interrogazioni presentate, riguardanti specifici aspetti della situazione determinatasi, in conseguenza del rovinoso nubifragio che ha colpito l'<span about="https://w3id.org/moro/enoam/data/132195/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, risponderanno gli on.li sottosegretari agli Interni<sup><a href="#curatornote-2" id="curatornote-ref-2">[2]</a></sup>, ai Lavori Pubblici<sup><a href="#curatornote-3" id="curatornote-ref-3">[3]</a></sup> ed all'Agricoltura<sup><a href="#curatornote-4" id="curatornote-ref-4">[4]</a></sup> in nome dei rispettivi Ministri. lo desidero svolgere solo alcune considerazioni preliminari a questo dibattito. Vorrei innanzi tutto esprimere dinanzi al Parlamento la commossa solidarietà del Governo per le vittime della terribile alluvione che ha colpito con eccezionale violenza e per una vastissima area il nostro Paese. Solidarietà per i morti, travolti dalla furia devastatrice delle acque, tra i quali sono anche eroici soccorritori, caduti nell'adempimento di un alto dovere di fraternità umana. Solidarietà per coloro che non sono morti, ma sono stati egualmente colpiti dalla violenza della natura, scacciati dalle case allagate, privati dei beni essenziali alla vita e delle cose più care, sradicati dall'ambiente della loro attività economica e del loro lavoro, costretti per un tempo più o meno lungo ad un'inerzia umiliante e dura come una condanna. </p><p class="paragraph" data-counter="3" id="p-3">Ed abbiamo presenti le rovine, talvolta irreparabili, al nostro patrimonio culturale ed artistico, orgoglio della Nazione e delle città care al mondo e simbolo della civiltà italiana. A raccogliere pietosamente le salme dei caduti, a salvare i vivi, a dare loro acqua, cibo, vestiti, medicine, rifugio, aiuto, a ristabilire gradualmente più normali condizioni di vita si è mosso un popolo intero con una concreta ed operosa o anche solo spirituale solidarietà. lo devo qui rinnovare l’espressione della profonda gratitudine del Governo ai Vigili del Fuoco, ai Carabinieri, alla Polizia, alla Guardia di Finanza, ai soldati, marinai ed avieri, ai Sindaci, ai funzionari degli Interni, dei Lavori Pubblici, delle Ferrovie, delle Poste, dell'Aviazione Civile, della Pubblica Istruzione, della Sanità, dell'Enel, all'Amministrazione Aiuti Internazionali, ai Volontari Scouts, ai privati cittadini che con impulso generoso ed anche, talvolta, a rischio della vita hanno fronteggiato, nel modo migliore possibile nelle presenti circostanze, una serie di drammatici eventi, tra i più gravi della nostra storia. </p><p class="paragraph" data-counter="4" id="p-4">Se io sento dire che in questa vicenda in qualche modo lo Stato è mancato ai suoi compiti, penso invece che questa forza mossa prontamente a sostegno della debolezza e dei bisogni di centinaia di migliaia di italiani è ad un tempo Stato e popolo. È ingiusto ed ingeneroso condurre la comprensibile reazione agli avvenimenti luttuosi e la giusta e incomprimibile sofferenza di fronte al disastro fino a svalutare in qualsiasi modo questo sforzo grandioso, generoso ed efficace. Di fronte all'entità della rovina e del bisogno, quale mano a mano si andavano rivelando in un'area così vasta da disperdere fatalmente le risorse dei soccorritori, possono bene essere stati registrati qualche ritardo, qualche insufficienza, qualche inidoneità dei mezzi messi in opera per fronteggiare difficoltà ed esigenze che apparivano, alla prova dei fatti, maggiori del previsto. Ma nel complesso, sotto la direzione del Ministero dell'Interno<sup><a href="#curatornote-5" id="curatornote-ref-5">[5]</a></sup>, gli organi dello Stato, con più che centoventimila uomini impegnati e l'utilizzazione di grandissima quantità di macchine e mezzi, hanno fatto il loro dovere attraverso un intervento urgente ed a vastissimo raggio quale è difficile ritrovare l'eguale. Questo immenso meccanismo di soccorso si è mosso, in forza certo di generosi impulsi e di specifiche affinate competenze, ma anche per una coordinata direttiva di Governo, la cui efficiente organizzazione della protezione civile è stata sottoposta ad una prova che non poteva essere più dura, ad un collaudo che non poteva essere più severo. </p><p class="paragraph" data-counter="5" id="p-5">Certo anche questa difficile esperienza darà insegnamenti per l'avvenire, ma non nel senso di creare qualche cosa dal nulla, ma di affinare nelle strutture, nella preparazione e nella tecnica d'impiego quello che c'è e che, prontamente messo in opera, ha evitato una sciagura di ben più vaste proporzioni. E doveroso ch'io ricordi qui, con profonda gratitudine, la comprensione e l'aiuto che, anche in questa circostanza, sono venuti dal<span about="https://w3id.org/moro/enoam/data/132195/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/papa-paolo-vi" typeof="deo:Reference"> Sommo Pontefice</span>, da Capi di Stato e di Governo, da tanti Paesi amici ed alleati. Il <span about="https://w3id.org/moro/enoam/data/132195/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Presidente della Repubblica</span><sup><a href="#curatornote-6" id="curatornote-ref-6">[6]</a></sup> con un'alta consapevolezza dei suoi compiti e per uno spontaneo moto dell'animo, ha portato immediatamente a <span about="https://w3id.org/moro/enoam/data/132195/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> l'espressione della solidarietà della Nazione. Egli ha seguito e segue con vivissimo e preoccupato interessamento e con continuo incoraggiamento l'opera di soccorso e l'avviamento alla normalità nelle zone colpite dal nubifragio. Ho sentito qualche rilievo per il fatto che io non mi sono ancora recato nelle zone colpite. E qualcuno, fuori di qui, ha parlato di cinismo. Ma io, così come il ministro degli Interni, abbiamo sentito che era nostro dovere, in questo momento, essere a Roma a coordinare la complessa opera di soccorso ed a predisporre i provvedimenti, di non certo facile elaborazione, che dovranno ristabilire accettabili condizioni di vita nelle diciotto province colpite. Rivolgere quest'accusa significa ignorare, o voler ignorare, che cosa richiede, di attenzione, di tempo, d'impegno, il fronteggiare una simile situazione. Non il cinismo dunque, ma il senso della mia responsabilità mi ha trattenuto a Roma, facendo forza ai miei sentimenti, che sono del resto i sentimenti di ogni italiano. lo non mi sento, come Presidente del Consiglio, migliore, ma neppure peggiore, neppure meno sensibile che non sia ogni cittadino di questo Paese generoso ed umano. Del resto i ministri <span about="https://w3id.org/moro/enoam/data/132195/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-7" id="curatornote-ref-7">[7]</a></sup>, <span about="https://w3id.org/moro/enoam/data/132195/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/roberto-tremelloni" typeof="deo:Reference">Tremelloni</span><sup><a href="#curatornote-8" id="curatornote-ref-8">[8]</a></sup>, <span about="https://w3id.org/moro/enoam/data/132195/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/luigi-gui" typeof="deo:Reference">Gui</span><sup><a href="#curatornote-9" id="curatornote-ref-9">[9]</a></sup>, <span about="https://w3id.org/moro/enoam/data/132195/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/luigi-preti" typeof="deo:Reference">Preti</span><sup><a href="#curatornote-10" id="curatornote-ref-10">[10]</a></sup>, <span about="https://w3id.org/moro/enoam/data/132195/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/franco-restivo" typeof="deo:Reference">Restivo</span><sup><a href="#curatornote-11" id="curatornote-ref-11">[11]</a></sup>, <span about="https://w3id.org/moro/enoam/data/132195/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-12" id="curatornote-ref-12">[12]</a></sup>, Spagnoli<sup><a href="#curatornote-13" id="curatornote-ref-13">[13]</a></sup> hanno ripetutamente visitato le zone sinistrate ed i ministri <span about="https://w3id.org/moro/enoam/data/132195/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/giovanni-pieraccini" typeof="deo:Reference">Pieraccini</span><sup><a href="#curatornote-14" id="curatornote-ref-14">[14]</a></sup> e <span about="https://w3id.org/moro/enoam/data/132195/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/luigi-mariotti" typeof="deo:Reference">Mariotti</span><sup><a href="#curatornote-15" id="curatornote-ref-15">[15]</a></sup> come il sottosegretario <span about="https://w3id.org/moro/enoam/data/132195/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/remo-gaspari" typeof="deo:Reference">Gaspari</span><sup><a href="#curatornote-16" id="curatornote-ref-16">[16]</a></sup>, sono stati lungamente a <span about="https://w3id.org/moro/enoam/data/132195/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, dove la situazione è apparsa particolarmente drammatica. Si è parlato anche d'imprevidenza dei Governi e di questo Governo soprattutto, con speciale riguardo all'insufficiente politica di difesa del suolo e di sistemazione dei fiumi svolta fin qui. </p><p class="paragraph" data-counter="6" id="p-6">Ora io non disconosco che fosse obiettivamente necessario di più che non sia stato sinora realizzato in un Paese, in questo campo strutturalmente difficile ed esposto come l'<span about="https://w3id.org/moro/enoam/data/132195/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non si può che lasciare agli scienziati di stabilire, sempre che sia possibile farlo con assoluto rigore, se sia tecnicamente e finanziariamente realizzabile una struttura difensiva, capace di resistere ad eventi calamitosi, quali quello che si è verificato in questi giorni, di eccezionale e inusitata potenza. Su di un siffatto carattere di eccezionalità o rarità non dovrebbe esservi dubbio nelle presenti circostanze. Mi permetto di citare in proposito l'autorevolissimo«Financial Times»<em>, </em>il quale con il sussidio di incontrovertibili dati tecnici ha sostenuto l'impossibilità di una difesa del tutto adeguata all'assoluta eccezionalità dell'avvenimento. E tuttavia, la difesa più efficiente possibile dev'essere realizzata, anche se destinata a non coprire l'eventualità di un andamento climatico straordinario. Non sembra giusto a questo proposito dimenticare quello che è stato fatto sin qui non solo nell'imbrigliamento dei fiumi, ma anche nella sistemazione del suolo. Posso ben riconoscere che il flusso dei finanziamenti è stato più limitato e più lento di quanto non sarebbe stato desiderabile. Ma non occorre cercarne una spiegazione, col che si ricordi la drammatica stretta dell'avversa congiuntura dalla quale siamo stati attanagliati negli ultimi anni. </p><p class="paragraph" data-counter="7" id="p-7">Né si può immaginare che non vi fosse nel Governo il proposito di prorogare ed aggiornare la legge, per la quale è previsto, direi per memoria, uno stanziamento simbolico nel fondo globale dell'esercizio 1967, da integrare, com'era ed è proposito del Governo, con un reperimento di fondi che non fu possibile fare in occasione dell'elaborazione del prossimo bilancio. A conferma basterà richiamare le previsioni del piano, alle quali questa vicenda vale a dare drammatico risalto. Desidero dunque in questo momento riconfermare e sottolineare questo impegno, peraltro ancora una volta ammonendo, come il Governo non ha mai mancato di fare, circa l’inderogabile necessità di contemperare rigorosamente le varie esigenze, non dimenticando che un ordine di priorità, per essere serio, deve pur escludere o posporre alcune cose, senza che ciò significhi che esse sono inutili, ma solo che sono meno importanti e meno urgenti delle prime e con esse purtroppo incompatibili. È in questa luce dunque che va considerata un'esigenza ritenuta, mi pare, primaria da tutti i settori politici e tale da fare accettare volenterosamente i necessari sacrifici per soddisfarla. Non si può quindi tornare, passato qualche tempo, a moltiplicare le priorità sì da renderle in fatto insignificanti. Il Governo ritiene di avere fatto ogni sforzo in vista di un razionale ed equilibrato sviluppo della spesa pubblica. Esso attende di essere sorretto ed anzi sospinto su questa strada dal Parlamento e dall'opinione pubblica attraverso la mortificazione degli impulsi settoriali, i quali creano disordine ed impediscono la soddisfazione delle esigenze essenziali della Nazione. Dobbiamo tutti convincerci che ogni decisione di spesa ha da essere presa in una visione globale. Questa visione non dev'essere riservata all'esame del bilancio o del piano, per essere poi trascurata, ma deve presidiare ogni scelta di politica legislativa. Il Governo non è in grado in questo momento di fare una valutazione esatta dei danni che purtroppo si sono verificati nella struttura economica del Paese. Essi sono certamente gravi, gravissimi. Ma non è possibile oggi a nessuno indicarne in modo veramente responsabile, l'ammontare e calcolare perciò la quantità di ricchezza che è stata distrutta e dev'essere, con lo sforzo ed il sacrificio di tutti, ricostruita. Le indicazioni che vengono date, e che sono inattendibili anche per la loro estrema varietà, non sono dunque utili in questo momento nel quale occorrono freddezza e coraggio. Ma quali che siano questi danni, è certo che dobbiamo fare e faremo tutto quello che è necessario, per riattivare la vita nelle zone colpite, ricostruire le opere pubbliche e le aziende di ogni settore produttivo, assicurare, con il risanamento di queste ferite, la continuazione dello sviluppo e del progresso del nostro Paese. </p><p class="paragraph" data-counter="8" id="p-8">Il Governo ha adottato con la procedura di urgenza un provvedimento fiscale, accolto con serenità, nello spirito di un'operante solidarietà nazionale, del popolo italiano. Abbiamo così assicurato la immediata disponibilità dei mezzi finanziari necessari per fronteggiare le necessità che si sono già rivelate. Seguiremo giorno per giorno la situazione, pronti a prendere tutti i provvedimenti che dovessero imporsi. Sui problemi di finanziamento e sui modi per risolverli non è possibile ora fare anticipazioni per l'incertezza sui dati della quale innanzi dicevamo. Del resto la scelta dei modi di finanziamento è cosa assai difficile e nella quale occorre essere sorretti da una valutazione approfondita ed attenta ad ogni aspetto e riflesso delle decisioni che s'intende prendere. Occorre infatti fare in modo che sia salvaguardata la normalità ed assicurato lo sviluppo dell'economia generale del Paese, per consentire il superamento delle presenti difficoltà e compensare nel più breve tempo possibile la distruzione di ricchezza che si è ora verificata. </p><p class="paragraph" data-counter="9" id="p-9">Nel Consiglio dei Ministri dei giorni scorsi abbiamo provveduto alle prime essenziali necessità del momento, finanziando l'assistenza ed il primo intervento nel settore delle opere pubbliche, degli impianti ferroviari, della tutela della salute pubblica, della salvaguardia del patrimonio artistico. Si è disposto in ordine ai termini di scadenza delle cambiali ed alla sospensione della riscossione delle imposte nelle zone sinistrate. Nell'ambito poi delle gestioni previdenziali si è assicurato un particolare trattamento per la disoccupazione derivante dall'alluvione e l'anticipazione della somma di 90.000 lire ai lavoratori autonomi. È in corso poi di avanzata elaborazione - ad esso abbiamo lavorato lungamente nella giornata di ieri - un provvedimento che riprende ed aggiorna, con procedure rapide ed opportune anticipazioni, le provvidenze che hanno fatto, in complesso, buona prova in occasione delle calamità che hanno colpito negli anni scorsi il nostro Paese. Il criterio informatore del provvedimento è il ripristino delle opere pubbliche e la ripresa dell'attività delle aziende agricole, industriali, commerciali, turistiche ed artigiane con un congegno di credito fortemente agevolato ed a garanzia statale, atto a far riprendere normalità e vigore, senza indugio, alle zone del Paese così duramente colpite. Salvate le vite umane, ripristinati i servizi e le opere pubbliche, ripulite le città, il ritmo della normale vita economica e sociale dovrebbe così tornare abbastanza celermente nei territori devastati dall'immane sciagura. </p><p>Onorevole <span about="https://w3id.org/moro/enoam/data/132195/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/cesare-merzagora" typeof="deo:Reference">Presidente</span>, onorevoli senatori, </p><p class="paragraph" data-counter="10" id="p-10">desidero assicurarvi che il Governo, il quale tante situazioni difficili ha dovuto fronteggiare nel corso di questi anni, farà il suo dovere, tutto il suo dovere. Certo non può essere cancellata d'un tratto la sciagura che ci ha colpito. Certo dovremo ricominciare il nostro cammino da un livello più basso di quello al quale eravamo giunti, anche vincendo, con lo sforzo concorde del popolo italiano, la sfavorevole congiuntura economica. Dobbiamo riguadagnare quello che abbiamo perduto ed andare avanti. Ciò non può avvenire senza un sacrificio che bilanci e compensi la distruzione che si è abbattuta su di noi. Convengono al popolo italiano, in un momento come questo, austerità, consapevolezza, capacità di rinuncia. Ma anche questa nuova prova che affrontiamo è il principio di una ripresa che ancora una volta la nostra vitalità ci assicura, che il nostro coraggio e la nostra concordia ci sapranno meritare. Vorrei insistere proprio, come per una sicura garanzia di successo, sulla concordia e sulla solidarietà. </p><p class="paragraph" data-counter="11" id="p-11">Non vi chiedo di non criticare e pungolare il Governo. Ma che la critica più dura sia riservata ai momenti di normalità e di benessere della Nazione. Oggi siano la critica ed il pungolo commisurati alla gravità dell'ora, che chiede collaborazione ed il senso vivo della comunità nazionale e delle sue preminenti esigenze. In questi momenti tristi sono stati di buon auspicio la responsabilità e la solidarietà dimostrate dalle organizzazioni sindacali. Una sottoscrizione è in corso, aperta ed incoraggiata dal <span about="https://w3id.org/moro/enoam/data/132195/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Presidente della Repubblica</span>. Essa vale non solo e non tanto per l'aiuto supplementare che può fornire, quanto per il suo valore morale, come vigorosa espressione della solidarietà nazionale. Facciamo dunque il nostro dovere, ciascuno al nostro posto di responsabilità. È stato detto che, soprattutto in alcune zone, questa violenza della natura è stata più capace di distruggere che non la stessa guerra. Ebbene, come siamo risorti, nella libertà, dalle rovine della guerra, così anche da queste paurose distruzioni possiamo e vogliamo risorgere come un popolo vivo che non è stato fiaccato da nessuna delle dure prove della sua storia e che sa tenere il suo posto, con dignità e prestigio, in Europa e nel mondo. </p><ol id="curatorNotes"><li about="https://w3id.org/moro/enoam/data/132195/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Cesare Merzagora (1898-1991), banchiere e politico democristiano. <a href="#curatornote-ref-1">↑</a></li><li about="https://w3id.org/moro/enoam/data/132195/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Emilio Taviani (1912-2001), politico democristiano e allora ministro dell’Interno. <a href="#curatornote-ref-2">↑</a></li><li about="https://w3id.org/moro/enoam/data/132195/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giacomo Mancini (1916-2002), politico socialista e allora ministro dei Lavori Pubblici. <a href="#curatornote-ref-3">↑</a></li><li about="https://w3id.org/moro/enoam/data/132195/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Franco Restivo (1911-1976), politico democristiano e allora ministro dell’Agricoltura. <a href="#curatornote-ref-4">↑</a></li><li about="https://w3id.org/moro/enoam/data/132195/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Emilio Taviani (1912-2001), politico democristiano e ministro dell’Interno. <a href="#curatornote-ref-5">↑</a></li><li about="https://w3id.org/moro/enoam/data/132195/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giuseppe Saragat (1898-1988), leader del Psdi e presidente della Repubblica dal 1964. <a href="#curatornote-ref-6">↑</a></li><li about="https://w3id.org/moro/enoam/data/132195/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Amintore Fanfani (1908-1999), politico democristiano e allora ministro degli Esteri. <a href="#curatornote-ref-7">↑</a></li><li about="https://w3id.org/moro/enoam/data/132195/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Roberto Tremelloni (1900-1987), politico socialdemocratico e allora ministro della Difesa. <a href="#curatornote-ref-8">↑</a></li><li about="https://w3id.org/moro/enoam/data/132195/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Luigi Gui (1914-2010), politico democristiano e allora ministro dell’Istruzione. <a href="#curatornote-ref-9">↑</a></li><li about="https://w3id.org/moro/enoam/data/132195/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Luigi Preti (1914-2009), politico socialdemocratico e allora ministro delle Finanze. <a href="#curatornote-ref-10">↑</a></li><li about="https://w3id.org/moro/enoam/data/132195/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Franco Restivo (1911-1976), politico democristiano e allora ministro dell’Agricoltura. <a href="#curatornote-ref-11">↑</a></li><li about="https://w3id.org/moro/enoam/data/132195/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giulio Andreotti (1919-2013), politico democristiano e allora ministro dell’Industria, Commercio e Artigianato. <a href="#curatornote-ref-12">↑</a></li><li about="https://w3id.org/moro/enoam/data/132195/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Spagnoli (1907-1984), politico democristiano e allora ministro delle Poste e Telecomunicazioni <a href="#curatornote-ref-13">↑</a></li><li about="https://w3id.org/moro/enoam/data/132195/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Pieraccini (1918-2017), politico socialista e allora ministro del Bilancio. <a href="#curatornote-ref-14">↑</a></li><li about="https://w3id.org/moro/enoam/data/132195/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Luigi Mariotti (1912-2004), politico socialista e allora ministro della Sanità. <a href="#curatornote-ref-15">↑</a></li><li about="https://w3id.org/moro/enoam/data/132195/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Remo Gaspari (1921-2011), politico democristiano e allora sottosegretario agli Interni. <a href="#curatornote-ref-16">↑</a></li></ol></body></html>