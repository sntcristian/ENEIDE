<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.086" name="dcterms.relation"/><meta content="10.48678/unibo/aldomoro1.3.1.086" name="dcterms.identifier"/><meta content="Moro, Aldo, [Intervista a L’Europeo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.086." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Intervista a «L’Europeo»]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/iosif-stalin" typeof="foaf:Person"/><meta about="https://w3id.org/moro/enoam/data/iosif-stalin" content="Iosif Stalin" property="rdfs:label"/><meta about="https://w3id.org/moro/enoam/data/iosif-stalin" content="Stalin, Iosif" property="skos:prefLabel"/><meta about="https://w3id.org/moro/enoam/data/iosif-stalin" property="owl:sameAs" resource="http://www.wikidata.org/entity/Q855"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Intervista a «L’Europeo»]</h1><p class="paragraph" data-counter="1" id="p-1">D. - Si è detto che il prossimo congresso della D.C.<sup><a href="#curatornote-1" id="curatornote-ref-1">[1]</a></sup> fosse stato studiato per consentire al partito di eludere le scelte che l’attuale realtà politica impone. Qualcuno teme, altri sperano che a Napoli tutto debba risolversi in una specie di referendum pro o contro una determinata formula di governo. La polemica su questi motivi è sempre viva. Vuole dare un chiarimento definitivo a questo proposito?</p><p class="paragraph" data-counter="2" id="p-2">R. - Già nel mio discorso di <span about="https://w3id.org/moro/enoam/data/131086/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/bari" typeof="deo:Reference">Bari</span><sup><a href="#curatornote-2" id="curatornote-ref-2">[2]</a></sup>, con il quale aprivo il dibattito congressuale, ho avvertito che il Congresso deve discutere i temi immediati e pressanti della vita politica italiana, ma deve guardare anche più lontano: sensibile ad ogni feconda collaborazione democratica, deve fare riferimento agli altri, ma deve anche e più scavare in noi stessi, per trovare – non in un esclusivismo chiuso, ma in una piena assunzione di responsabilità – le ragioni autonome della nostra presenza nella vita politica italiana e gli obiettivi propri della nostra azione; il significato, in una parola, della <span about="https://w3id.org/moro/enoam/data/131086/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella vita nazionale. Nella mia conferenza stampa alla T.V.<sup><a href="#curatornote-3" id="curatornote-ref-3">[3]</a></sup> ho affermato che c’è un compito del congresso che va al di là della determinazione relativa alle formule di governo. Il Congresso, dicevo, è una sede adatta per stabilire in concreto quali cose la <span about="https://w3id.org/moro/enoam/data/131086/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ritiene che nell’attuale momento storico sia possibile ed opportuno realizzare nell’interesse del paese.</p><p class="paragraph" data-counter="3" id="p-3">Il discorso sul programma, dunque, come ha opportunamente rilevato anche il <span about="https://w3id.org/moro/enoam/data/131086/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Presidente del Consiglio</span><sup><a class="" href="#curatornote-4" id="curatornote-ref-4">[4]</a></sup>, è essenziale e significativo. Esso è il mezzo più idoneo per richiamare quelle fondamentali ed indeclinabili esigenze sociali e politiche, le quali si riflettono organicamente nella <span about="https://w3id.org/moro/enoam/data/131086/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> come partito di governo. Tali esigenze costituiscono il tessuto di una tradizione solidamente stabilita e che non potrebbe essere rovesciata, senza mancare in tal caso davvero a rigorosi impegni elettorali ed aprire la via in modo irresponsabile ad una avventura che nessuno nella <span about="https://w3id.org/moro/enoam/data/131086/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> può volere. Ma il dibattito sul programma deve naturalmente essere compiuto senza timidezze e riserve, con il coraggio e l’apertura che sono richiesti in un momento così delicato della vita politica italiana, nel quale sono proposti problemi nuovi relativi all’organizzazione dello Stato, all’attuazione della giustizia sociale, allo sviluppo democratico, alla lotta – condotta in profondità e con serietà – contro la suggestione comunista ed ogni minaccia di involuzione totalitaria. Di fronte alle accentuazioni unilaterali, che sono consentite a partiti i quali non abbiano, direi, istituzionali responsabilità di governo, la <span about="https://w3id.org/moro/enoam/data/131086/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha il dovere di avere e far valere una visione organica ed equilibrata della realtà politica, di saldare il vecchio ed il nuovo, in una permanente fedeltà ed in una costante attenzione, per rendere la sua opera di governo in tutto rispondente alla realtà viva ed alle esigenze di fondo – e perciò immutabili – del paese.</p><p class="paragraph" data-counter="4" id="p-4">D. - Quale rapporto esiste, a Suo giudizio, tra la formulazione di un programma e le alleanze politiche?</p><p class="paragraph" data-counter="5" id="p-5">R. - Dando al programma, cioè alla identificazione precisa delle cose da fare o da rifare, tutta la sua importanza, io non ritengo oggi, come non ritenevo ieri, irrilevante o di scarso rilievo il discorso sulle forze politiche o sulle formule di governo. Una concezione, mi sia consentito dire qualunquistica su questo tema, quale emerge da certa polemica di stampa, è largamente contrastata nella <span about="https://w3id.org/moro/enoam/data/131086/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Nel nostro partito non si ammette che alla lunga possa essere trascurata la considerazione della effettiva idoneità e della reale volontà delle forze politiche ad appoggiare un programma sostanzialmente difforme dalle proprie intuizioni; non si sottovaluta neppure il disorientamento che deriverebbe fatalmente per il corpo elettorale da una pratica visibilmente trasformistica ed opportunistica. Ma, una volta che si sia messo in guardia contro il rischio di sminuire e privare di significato questo importante momento della identificazione delle forze politiche cui possa essere proposto un problema di collaborazione, balza in piena evidenzia una categorica necessità: quella di un adeguato approfondimento programmatico, della delineazione della vera fisionomia della <span about="https://w3id.org/moro/enoam/data/131086/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nella quale l’elettorato possa riconoscere il partito cui ha dato la propria fiducia, e le altre forze politiche possano ravvisare la piattaforma significativa dalla quale partire per ogni possibile collaborazione. Importanti contributi a questo approfondimento, anche da parte del <span about="https://w3id.org/moro/enoam/data/131086/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Presidente del Consiglio</span>, sono stati già dati. Io pure mi propongo di intervenire nel dibattito.</p><p class="paragraph" data-counter="6" id="p-6">D. - A proposito della formula di un governo di centro-sinistra, si è parlato spesso di uno stato di necessità, contestato da alcuni nel suo fondamento reale, criticato da altri come un modo di decisione non degno di un grande partito. Ci può dire il suo pensiero in proposito?</p><p class="paragraph" data-counter="7" id="p-7">R. - Quello che è stato chiamato talvolta uno stato di necessità è piuttosto – mi riferisco naturalmente alla cosiddetta formula del governo di centro-sinistra<sup><a href="#curatornote-5" id="curatornote-ref-5">[5]</a></sup> – la risultante di un esame obiettivo e sereno della realtà politica italiana quale si presenta nell’attuale momento. Tale esame indica alcuni dati innegabili di questa situazione, alcuni rischi in essa impliciti, alcune prospettive da prendere in considerazione, alcune utilità, in vista della garanzia e dello sviluppo della democrazia italiana, che possono essere comparate con taluni pericoli e taluni svantaggi. In questo quadro, rigorosamente obiettivo, ed in presenza di talune condizioni, viene ipotizzata la possibilità di un incontro (del resto indiretto, quale anche le decisioni del congresso socialista permettono di configurare<sup><a href="#curatornote-6" id="curatornote-ref-6">[6]</a></sup>) tra i partiti democratici e il <span about="https://w3id.org/moro/enoam/data/131086/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">P.S.I.</span> Su queste possibilità, su queste condizioni, su queste convenienze si possono avere naturalmente opinioni diverse. Ed è appunto di queste cose che si discute, e a buon diritto, in vista del congresso di <span about="https://w3id.org/moro/enoam/data/131086/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>. Ma quale che sia il giudizio in ordine a questa prospettiva, nessun osservatore serio, obiettivo e sereno, mi pare, può disconoscere alcuni dati significativi della presente realtà politica.</p><p class="paragraph" data-counter="8" id="p-8">D. - Quali sono, a suo giudizio, i dati più significativi di questa realtà politica?</p><p class="paragraph" data-counter="9" id="p-9">R. - Uno di essi, è la decisione preannunziata e tenuta ferma dai partiti socialdemocratico e repubblicano di porre fine al governo di convergenza<sup><a href="#curatornote-7" id="curatornote-ref-7">[7]</a></sup> e di rifiutare ogni ulteriore collaborazione con la <span about="https://w3id.org/moro/enoam/data/131086/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, che non si compia anche col rendere possibile un cauto allargamento a sinistra dell’area democratica. Poiché questa decisione è stata presa con un obiettivo preciso ed in base ad una certa valutazione della situazione politica italiana, non sembra né realistico, né riguardoso immaginare che essa possa essere senz’altro modificata per una unilaterale presa di posizione della <span about="https://w3id.org/moro/enoam/data/131086/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Si può pensare, semmai, che essa possa mutare proprio in ragione della riconosciuta impossibilità o pericolosità del progettato allargamento dell’area democratica. Questo rifiuto di collaborazione dei socialdemocratici e dei repubblicani, dunque, allo stato delle cose rende impossibile la soluzione dei problemi di governo nell’ambito dell’area democratica tradizionale. C’è ancora, tra questi dati, la ormai riconosciuta inammissibilità ed estrema pericolosità (su questo punto vi è solo una debole e marginale resistenza in seno alla <span about="https://w3id.org/moro/enoam/data/131086/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>) di un allineamento del nostro partito con forze di destra totalitarie o paratotalitarie. C’è un’esperienza amministrativa, di importanza eccezionale in un ordinamento democratico largamente impostato sulle autonomie locali, che rivela la carenza in moltissime situazioni – ed alcune di grande rilievo – di formule di governo locale incentrate sulle collaborazioni tradizionali della <span about="https://w3id.org/moro/enoam/data/131086/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span><sup><a href="#curatornote-8" id="curatornote-ref-8">[8]</a></sup> E c’è la prospettiva di un accostamento del <span about="https://w3id.org/moro/enoam/data/131086/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> ai partiti democratici e di distacco dal <span about="https://w3id.org/moro/enoam/data/131086/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, al quale fa da fatale alternativa un riavvicinamento del <span about="https://w3id.org/moro/enoam/data/131086/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> al <span about="https://w3id.org/moro/enoam/data/131086/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span>, con la conseguente rottura di quell’isolamento che i comunisti mostrano di temere più di ogni altra cosa. Ad evitare questo isolamento, tra l’altro, servono molto bene (non tutto il male viene davvero per nuocere) la denuncia dei crimini di <span about="https://w3id.org/moro/enoam/data/131086/v1/mention-44" class="mention person" id="mention-44" property="dcterms:references" resource="https://w3id.org/moro/enoam/data/iosif-stalin" typeof="deo:Reference">Stalin</span> e la tortuosa autocritica che i comunisti italiani hanno iniziato con così poca mortificazione ed invece con una baldanza che ne rivela le finalità largamente tattiche<sup><a href="#curatornote-9" id="curatornote-ref-9">[9]</a></sup>. Del resto che vi sia in atto un processo di accostamento dei socialisti ai partiti democratici non può essere onestamente negato anche se lo si deve considerare solo parziale.</p><p class="paragraph" data-counter="10" id="p-10">D. - Tutto questo, secondo Lei, giustifica o no il richiamo allo stato di necessità?</p><p class="paragraph" data-counter="11" id="p-11">R. - I dati della situazione sono molto seri e non è perciò lecito liberarsi di essi con un’alzata di spalle, con semplicismo o con le polemiche sul carattere precostituito o fittizio del cosiddetto stato di necessità.</p><p class="paragraph" data-counter="12" id="p-12">È fuori di luogo parlare di una sorta di costrizione, di un intrigo nel quale la <span about="https://w3id.org/moro/enoam/data/131086/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sia avviluppata e da cui non possa uscire se non con una mortificante soggezione. Se in questa situazione, prima o poi, non emergessero elementi di interesse per la <span about="https://w3id.org/moro/enoam/data/131086/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, se accanto ai rischi e alle passività non si profilassero i vantaggi e prospettive positive, se si trattasse di un suicidio politico, di una inammissibile rinuncia, di una soluzione nella quale la <span about="https://w3id.org/moro/enoam/data/131086/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non potesse riconoscersi, è evidente che la <span about="https://w3id.org/moro/enoam/data/131086/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ricorrerebbe, come un dato liberatore e chiarificatore, alle elezioni. Naturalmente, per quanto potesse essere di sua competenza.</p><p class="paragraph" data-counter="13" id="p-13">Proprio quest’ultima prospettiva, del resto, richiede che la <span about="https://w3id.org/moro/enoam/data/131086/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non si precluda l’attenta e responsabile considerazione delle possibilità implicite in questa situazione; nella quale, quindi, per difficile e stringente che sia, essa serba la sua libertà di giudizio e di decisione, nonché la sua iniziativa politica.</p><p class="paragraph" data-counter="14" id="p-14">D. - Si è parlato e si parla molto delle garanzie da chiedere al P.S.I. nell’atto di dar vita ad una collaborazione con questo partito. Quale senso Lei crede si possa dare al termine “garanzie”?</p><p class="paragraph" data-counter="15" id="p-15">R. - La nostra polemica nei confronti del <span about="https://w3id.org/moro/enoam/data/131086/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">P.S.I.</span> è troppo nota, perché io debba richiamarla qui. Non solo sono diverse le nostre ideologie, ma in punti di notevole rilievo divergono le nostre linee politiche. Questo dato di fatto fa registrare dall’una e dall’altra parte la impossibilità d’un collegamento organico, di un’alleanza politica tra il nostro e quel partito. L’ipotesi che oggi viene prospettata è invece diversa e minore: prevede, cioè, un sostegno del <span about="https://w3id.org/moro/enoam/data/131086/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">P.S.I.</span> ad un’azione politica e di governo nella quale esso riscontri l’esistenza di alcuni punti interessanti sul piano programmatico e per i quali valga la pena di assumere una posizione non negativa. È possibile che, battendo la nostra strada, che è quella propria dei partiti con coerenza e coraggio democratici, questi punti d’interesse emergano per il <span about="https://w3id.org/moro/enoam/data/131086/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">P.S.I.</span> e ne giustifichino l’adesione, in una qualche forma, ad un governo, come ormai si dice, di centro-sinistra. Questa possibilità, che ovviamente deve essere comprovata in concreto, noi crediamo non possa essere esclusa, se i partiti democratici siano impegnati in conformità del loro programma e vogliano dar corso rapidamente ad un processo di mobilitazione di tutte le energie, per il progresso economico e sociale della nazione e la valorizzazione più larga, sul terreno politico, dei ceti popolari, sottratti all’ipoteca totalitaria del comunismo. La garanzia è dunque, innanzi tutto, nella fedeltà – che non può non essere messa in discussione – al nostro programma, alla nostra vocazione democratica, ai nostri fondamentali impegni elettorali. La garanzia è nel non lasciarsi andare a cedimenti e a mediocri compromessi, che rendano irriconoscibile e inaccettabile per l’elettorato la piattaforma politica di governo, alla quale, in tal caso, la <span about="https://w3id.org/moro/enoam/data/131086/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non potrebbe certo dare il proprio avallo. Pur in questa fedeltà e in questa rigorosa coerenza v’è materia, in una netta impostazione democratica, per giustificare l’interessamento del <span about="https://w3id.org/moro/enoam/data/131086/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>.</p><p class="paragraph" data-counter="16" id="p-16">D. - Lei ritiene che la formula cui accenna possa garantire la fedeltà alle alleanze e la difesa delle istituzioni contro ogni minaccia totalitaria?</p><p class="paragraph" data-counter="17" id="p-17">R. - Nessuno può immaginare ed attendersi che, al di là di questo sincero e vivo impegno democratico, i partiti democratici possano fare concessioni per quanto riguarda la difesa delle istituzioni e la fedeltà senza riserve alle alleanze che difendono (e sono anche per questo strumenti di pace) i nostri confini e la nostra libertà come uomini e come popolo.</p><p class="paragraph" data-counter="18" id="p-18">Nessuno può pensare che la coalizione che dovesse costituirsi sia meno che assolutamente impermeabile al <span about="https://w3id.org/moro/enoam/data/131086/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Non si tratta, dunque, di garanzie pregiudiziali, ma di una impostazione politica della quale il partito possa assumere la piena responsabilità (di quel che si possa fare, appunto, si discute) e che non si pensa diventi inaccettabile solo perché possa ottenere almeno la non ostilità del <span about="https://w3id.org/moro/enoam/data/131086/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>. Chi mostra di temere sbandamenti e compromissioni, attenda la prova dei fatti e collabori con noi nel definire ciò che il partito in questo momento può e deve fare. Non si tratta, in fondo, che di essere noi stessi e di sperimentare, se questo valga ad aprire nuove vie e ad ampliare il respiro della vita democratica in <span about="https://w3id.org/moro/enoam/data/131086/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="19" id="p-19">D. - Lei stesso esprime alcuni timori: ritiene, dunque, che l’unità della D.C. corra effettivi rischi?</p><p class="paragraph" data-counter="20" id="p-20">R. - Io credo fermamente che l’unità della <span about="https://w3id.org/moro/enoam/data/131086/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sia fondamento e garanzia essenziale della vita democratica in <span about="https://w3id.org/moro/enoam/data/131086/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Mi pare che questa sia l’opinione dominante in tutti coloro che, anche essendo estranei alla <span about="https://w3id.org/moro/enoam/data/131086/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> o suoi leali avversari, sono veramente preoccupati dall’avvenire del paese e della sua libertà. Per questa ragione, l’unità del nostro partito ha già superato dure prove; niente autorizza a credere che, in questo momento delicato e difficile, vengano meno la consapevolezza e il senso di responsabilità che hanno finora sostenuto i democratici cristiani ed hanno contribuito ad assicurare l’unità del partito. Nemmeno l’asprezza, qualche volta veramente eccessiva, della polemica congressuale mi fa ritenere che l’unità – alla quale sono legati il primato, il prestigio e la funzione del nostro partito – corra un vero rischio. Del resto, e credo di avere avuto occasione di chiarire a fondo questo punto, non sono in gioco, in nessun modo i principi fondamentali e le caratteristiche essenziali della <span about="https://w3id.org/moro/enoam/data/131086/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, anche in relazione all’ipotesi che viene configurata di un incontro, nei termini già indicati, con il <span about="https://w3id.org/moro/enoam/data/131086/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">P.S.I.</span> Nessuno potrebbe giudicare come un cedimento una esperienza che ancora si deve svolgere e che impegnerà nella sua concreta configurazione, in sede politica, gli organi che saranno eletti nel congresso di <span about="https://w3id.org/moro/enoam/data/131086/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>. La legge di un partito democratico è il concorso di tutti alla formazione della volontà del partito ed il rispetto delle deliberazioni della maggioranza. Il concorso di tutti, consenzienti e dissenzienti, sarà richiesto e garantito in piena libertà al congresso. Chi resta in minoranza, ha il diritto ed il dovere di controllare l’attuazione della linea politica di maggioranza, anche per trovare, in essa, motivi validi per riprendere la sua battaglia nella permanente apertura verso nuove soluzioni, che caratterizza la vita democratica.</p><p class="paragraph" data-counter="21" id="p-21">La presenza attiva e responsabile di tutte le minoranze contribuisce non solo all’equilibrio interno della <span about="https://w3id.org/moro/enoam/data/131086/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ma indirettamente all’equilibrio politico generale del paese.</p><ol id="curatorNotes"><li about="https://w3id.org/moro/enoam/data/131086/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-1">↑</a></li><li about="https://w3id.org/moro/enoam/data/131086/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta del discorso pronunciato il 19 novembre 1961 al XVI Congresso provinciale della Dc di Bari. Il testo del discorso è riportato nel presente volume. <a href="#curatornote-ref-2">↑</a></li><li about="https://w3id.org/moro/enoam/data/131086/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della partecipazione di Moro alla trasmissione «Tribuna politica» del 22 novembre 1961. L’edizione stenografica della conferenza stampa è riportata nel presente volume. <a href="#curatornote-ref-3">↑</a></li><li about="https://w3id.org/moro/enoam/data/131086/v1/curatornote-4" class="" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Amintore Fanfani (1908-1999). <a href="#curatornote-ref-4">↑</a></li><li about="https://w3id.org/moro/enoam/data/131086/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quella fase, con questa formula si intendeva un governo tripartito Dc-Psdi-Pri con astensione o appoggio esterno del Psi. <a href="#curatornote-ref-5">↑</a></li><li about="https://w3id.org/moro/enoam/data/131086/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> XXXIV Congresso nazionale del Psi, Milano 16-18 marzo 1961, nel quale la maggioranza si era espressa a favore della posizione autonomista di Nenni. <a href="#curatornote-ref-6">↑</a></li><li about="https://w3id.org/moro/enoam/data/131086/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-7">↑</a></li><li about="https://w3id.org/moro/enoam/data/131086/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nei primi mesi del 1961 erano state varate giunte di centro-sinistra a Milano, Genova e Firenze. <a href="#curatornote-ref-8">↑</a></li><li about="https://w3id.org/moro/enoam/data/131086/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama il XX e il XXII Congresso del Pcus del 1956 e 1961, in occasione dei quali il segretario Nikita Chruščëv denunciò i crimini commessi da Stalin, e le ripercussioni sui partiti comunisti dell’Europa occidentale. <a href="#curatornote-ref-9">↑</a></li></ol></body></html>