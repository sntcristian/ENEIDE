<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.210" name="dcterms.relation"/><meta content="10.48678/unibo/aldomoro1.2.1.210" name="dcterms.identifier"/><meta content="Moro, Aldo, [Sulla convenzione italo-belga e gli accordi italo-francesi circa le assicurazioni sociali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.210." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Sulla convenzione italo-belga e gli accordi italo-francesi circa le assicurazioni sociali]</title>
<div id="mentionMeta"><meta about="https://w3id.org/moro/enoam/data/bortolo-galletto" typeof="foaf:Person"/><meta about="https://w3id.org/moro/enoam/data/bortolo-galletto" content="Bortolo Galletto" property="rdfs:label"/><meta about="https://w3id.org/moro/enoam/data/bortolo-galletto" property="owl:sameAs" resource="http://www.wikidata.org/entity/Q65496139"/><meta about="https://w3id.org/moro/enoam/data/bortolo-galletto" content="Galletto, Bortolo" property="skos:prefLabel"/><meta about="https://w3id.org/moro/enoam/data/stefano-jacini" typeof="foaf:Person"/><meta about="https://w3id.org/moro/enoam/data/stefano-jacini" content="Stefano Jacini" property="rdfs:label"/><meta about="https://w3id.org/moro/enoam/data/stefano-jacini" property="owl:sameAs" resource="http://www.wikidata.org/entity/Q3972543"/><meta about="https://w3id.org/moro/enoam/data/stefano-jacini" content="stefano-jacini_res-6d616e44-87ee-11dc-8e9d-0016357eee51" property="wdt:P1986"/><meta about="https://w3id.org/moro/enoam/data/stefano-jacini" content="Jacini, Stefano" property="skos:prefLabel"/><meta about="https://w3id.org/moro/enoam/data/giacinto-bosco" typeof="foaf:Person"/><meta about="https://w3id.org/moro/enoam/data/giacinto-bosco" content="Giacinto Bosco" property="rdfs:label"/><meta about="https://w3id.org/moro/enoam/data/giacinto-bosco" property="owl:sameAs" resource="http://www.wikidata.org/entity/Q1522032"/><meta about="https://w3id.org/moro/enoam/data/giacinto-bosco" content="Bosco, Giacinto" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/umberto-fiore" typeof="foaf:Person"/><meta about="https://w3id.org/moro/enoam/data/umberto-fiore" content="Umberto Fiore" property="rdfs:label"/><meta about="https://w3id.org/moro/enoam/data/umberto-fiore" property="owl:sameAs" resource="http://www.wikidata.org/entity/Q16008368"/><meta about="https://w3id.org/moro/enoam/data/umberto-fiore" content="umberto-fiore" property="wdt:P1986"/><meta about="https://w3id.org/moro/enoam/data/umberto-fiore" content="Fiore, Umberto" property="skos:prefLabel"/><meta about="https://w3id.org/moro/enoam/data/consiglio-superiore-dell-emigrazione" typeof="foaf:Organization"/><meta about="https://w3id.org/moro/enoam/data/consiglio-superiore-dell-emigrazione" content="Consiglio superiore dell’emigrazione" property="rdfs:label"/><meta about="https://w3id.org/moro/enoam/data/svizzera" typeof="dcterms:Location"/><meta about="https://w3id.org/moro/enoam/data/svizzera" content="Svizzera" property="rdfs:label"/><meta about="https://w3id.org/moro/enoam/data/svizzera" property="owl:sameAs" resource="http://www.wikidata.org/entity/Q39"/><meta about="https://w3id.org/moro/enoam/data/francia" typeof="dcterms:Location"/><meta about="https://w3id.org/moro/enoam/data/francia" content="Francia" property="rdfs:label"/><meta about="https://w3id.org/moro/enoam/data/francia" property="owl:sameAs" resource="http://www.wikidata.org/entity/Q142"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/belgio" typeof="dcterms:Location"/><meta about="https://w3id.org/moro/enoam/data/belgio" content="Belgio" property="rdfs:label"/><meta about="https://w3id.org/moro/enoam/data/belgio" property="owl:sameAs" resource="http://www.wikidata.org/entity/Q31"/><meta about="https://w3id.org/moro/enoam/data/argentina" typeof="dcterms:Location"/><meta about="https://w3id.org/moro/enoam/data/argentina" content="Argentina" property="rdfs:label"/><meta about="https://w3id.org/moro/enoam/data/argentina" property="owl:sameAs" resource="http://www.wikidata.org/entity/Q414"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla convenzione italo-belga e gli accordi italo-francesi circa le assicurazioni sociali]</h1><p class="paragraph" data-counter="1" id="p-1">Ringrazio<sup><a href="#curatornote-1" id="curatornote-ref-1">[1]</a></sup> l’onorevole <span about="https://w3id.org/moro/enoam/data/121210/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/bortolo-galletto" typeof="deo:Reference">relatore</span><sup><a href="#curatornote-2" id="curatornote-ref-2">[2]</a></sup> per quello che ha detto con molta competenza e passione in ordine agli accordi sulle assicurazioni sociali dei quali il Governo richiede la ratifica. Io credo, sul merito degli accordi, di non dover aggiungere nulla: mi sembra invece necessario dire qualcosa sugli ordini del giorno che sono stati presentati.</p><p class="paragraph" data-counter="2" id="p-2">Innanzi tutto dovrei rettificare una affermazione che è stata fatta, sia pure in forma dubitativa, dal senatore <span about="https://w3id.org/moro/enoam/data/121210/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span><sup><a href="#curatornote-3" id="curatornote-ref-3">[3]</a></sup>, circa la rottura – come egli ha detto – di quella neutralità che il Governo avrebbe accettato di mantenere fin quando non si sia giunti a decisioni definitive sull’assetto da dare agli uffici della emigrazione. Ha detto, cioè, il senatore <span about="https://w3id.org/moro/enoam/data/121210/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span> che gli Ispettorati di frontiera alle dipendenze del Ministero degli esteri sarebbero stati passati alla competenza del Ministero del lavoro. Io debbo smentire nel modo più categorico che sia avvenuto o che comunque si intenda di effettuare questo trasferimento. Gli uffici di frontiera dipendenti dal Ministero degli esteri sono diretti da funzionari del ruolo tecnico dell’emigrazione e nell’ambito del Ministero degli esteri io credo che debbano restare, in quanto essi non svolgono soltanto una attività di ordine tecnico nella sfera delle attività rivolte all’avviamento degli emigranti entro il territorio dello Stato, ma rappresentano un punto di contatto con autorità straniere e operano essenzialmente ai confini dello Stato.</p><p class="paragraph" data-counter="3" id="p-3">Il senatore <span about="https://w3id.org/moro/enoam/data/121210/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span>, come in questo momento con una invocazione un po’ patetica l’amico senatore <span about="https://w3id.org/moro/enoam/data/121210/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/giacinto-bosco" typeof="deo:Reference">Bosco</span><sup><a href="#curatornote-4" id="curatornote-ref-4">[4]</a></sup>, si è espresso in favore del Commissariato dell’emigrazione. È questo un problema tanto grave e serio, che merita di essere discusso a fondo dalle Assemblee legislative. Ma ritengo doveroso rilevare subito, come uomo che lavora quotidianamente per i problemi dell’emigrazione nell’ambito del Ministero degli esteri, che il pessimismo manifestato dal senatore <span about="https://w3id.org/moro/enoam/data/121210/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span> nei confronti degli attuali servizi dell’emigrazione non è giustificato. Con ciò io non voglio dire che l’attuale assetto degli uffici di emigrazione sia perfetto, né che debba rimanere in eterno quale esso attualmente è. Non c’è niente di eterno nella vita e tanto meno in questa cosa mobile, e obbediente a considerazioni di ordine contingente, che è lo Stato. Però respingere un sistema che fa quotidianamente le sue prove ed auspicare un sistema nuovo (e antico, il che secondo i punti di vista, potrebbe essere merito o demerito) senza far precedere un esame attento e dettagliato del funzionamento attuale degli organi di emigrazione, mi pare un agire frettoloso. Un agire che non rende giustizia al Governo pel suo lavoro quotidiano in favore dell’emigrazione e per l’interessamento che manifesta per questo problema e non corrisponde a quella obiettività che caratterizza sempre le opinioni e le opere del senatore <span about="https://w3id.org/moro/enoam/data/121210/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span> nella sua attività politica.</p><p class="paragraph" data-counter="4" id="p-4">Io debbo rilevare, per esempio, che un dibattito sulla emigrazione in <span about="https://w3id.org/moro/enoam/data/121210/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non è stato fatto ancora dalle Camere.</p><p class="paragraph" data-counter="5" id="p-5">Non è<sup><a href="#curatornote-5" id="curatornote-ref-5">[5]</a></sup> nemmeno colpa mia. Vi è stata una interpellanza del senatore <span about="https://w3id.org/moro/enoam/data/121210/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/umberto-fiore" typeof="deo:Reference">Fiore</span><sup><a href="#curatornote-6" id="curatornote-ref-6">[6]</a></sup> ed io già dal 14 luglio ero pronto a rispondere. Una serie di coincidenze – non ultima quella che l’interpellanza del senatore <span about="https://w3id.org/moro/enoam/data/121210/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/umberto-fiore" typeof="deo:Reference">Fiore</span> fu messa all’ordine del giorno proprio il 14 luglio<sup><a href="#curatornote-7" id="curatornote-ref-7">[7]</a></sup> – impedì che la discussione si facesse. Domani, nell’ordine del giorno del Senato, vi è l’interpellanza del senatore <span about="https://w3id.org/moro/enoam/data/121210/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/umberto-fiore" typeof="deo:Reference">Fiore</span> che investe tutta la politica emigratoria del Governo, anche se non tocca specificatamente gli organi che debbono realizzarla. Fino a questo momento si sono avute solo alcune interrogazioni in merito a fatti specifici, ma non mai è stato domandato a me, o più autorevolmente allo stesso Ministro degli esteri, o, per la parte di sua competenza, al Ministro del lavoro, come si operi, con quali strumenti e che cosa si sia fatto in questi anni per migliorare la situazione dei servizi della emigrazione. Credo che da un dibattito spassionato e profondo su questi problemi potrebbe affiorare la migliore soluzione. E invece nella stampa, qualche volta non sufficientemente informata dei fatti, vediamo sostenere tesi, che spesso ritornano anche in giudizi espressi da uomini politici responsabili, che io non voglio menomamente contestare, perché sono opinioni serie ed alle quali potrei anche un giorno aderire, ma che mi pare pecchino qualche volta per un eccessivo e irragionevole richiamo al passato, un passato che certamente tutti apprezziamo, ma la cui esperienza meriterebbe di essere discussa con assoluta obiettività e serenità, prima di prendere una decisione che può comportare, come voi immaginate, dei rischi gravi. Il rischio che una decisione affrettata ci farebbe correre sarebbe quello di arrestare quasi, nel tempo in cui si organizzano i nuovi servizi, questo flusso migratorio che dall’<span about="https://w3id.org/moro/enoam/data/121210/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> muove in questo momento (modesto se volete, come modeste sono le possibilità di assorbimento del mercato mondiale del lavoro, ma consistente) di arrestare in pieno il problema dell’emigrazione. Questo ordine del giorno, del resto, è stato formulato in sede di discussione dei due accordi dei quali si chiede la ratifica, accordi importanti ma che neppure indirettamente richiamano alla materia degli strumenti della emigrazione, degli organi che l’emigrazione debbono realizzare.</p><p class="paragraph" data-counter="6" id="p-6">Io vorrei dire<sup><a href="#curatornote-8" id="curatornote-ref-8">[8]</a></sup> una parola assolutamente serena e niente affatto animata da pregiudizi, per non imitare gli onorevoli senatori in alcune espressioni nelle quali mi è sembrato di cogliere delle pregiudiziali assolute. Io non sono affatto certo che l’attuale sistema sia perfetto, ma ho la sensazione della gravità e della complessità del problema e della necessità di studiarlo a fondo. Ed alla sensibilità e al senso di responsabilità degli onorevoli senatori mi permetto di richiamare due elementi, brevissimamente: l’elemento costo del nuovo servizio e l’elemento rendimento. Sull’elemento costo vorrei far notare l’onere che deriverebbe al bilancio dall’istituzione del Commissariato, il quale onere sarebbe di gran lunga superiore agli stanziamenti attuali per quel servizio. Se si pensa poi che tali stanziamenti sono assolutamente insufficienti e che, malgrado sia stata riconosciuta tale insufficienza, non si è potuto ottenere alcun aumento (perché vi sono evidentemente delle ferree necessità alle quali, sebbene riluttanti, tutti dobbiamo piegarci) io domando come potrebbero essere stanziati i fondi necessari per far funzionare il Commissariato. Per essere efficiente questo organo unitario della emigrazione costerebbe certo enormemente.</p><p class="paragraph" data-counter="7" id="p-7">Ho<sup><a href="#curatornote-9" id="curatornote-ref-9">[9]</a></sup> dei dubbi su ciò. Rispetto tutte le opinioni, ma ho veramente l’impressione che questo organo, per essere efficiente, oggi costerebbe enormemente. E, per quanto riguarda il rendimento, a prescindere dalla preoccupazione circa il modo col quale inciderebbe la creazione del muovo organo sulla emigrazione in atto, c’è da domandarsi come si creerebbe la specializzazione delle competenze in due settori che sono tra loro così diversi: il settore della competenza politica internazionale e il settore della competenza nell’impiego della mano d’opera all’interno. Queste due competenze diverse dovrebbero confluire nel nuovo organo. Io mi auguro che vi siano uomini e strumenti che, al di fuori, almeno nelle grandi linee, delle grandi organizzazioni del lavoro e degli esteri, che debbono servire ad altri fini propri, possano assolvere a questi compiti. Ma qualche dubbio resta ed evidentemente occorre pensarci un poco.</p><p class="paragraph" data-counter="8" id="p-8">È attualmente in corso la creazione di un organo che è invocato dagli uomini politici e dalla stampa, un organo che esisteva prima della riforma fascista e che ha sempre fatto buona prova: il <span about="https://w3id.org/moro/enoam/data/121210/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/consiglio-superiore-dell-emigrazione" typeof="deo:Reference">Consiglio superiore dell’emigrazione</span><sup><a href="#curatornote-10" id="curatornote-ref-10">[10]</a></sup>. Il relativo progetto è stato approvato già dal Consiglio dei Ministri e verrà sottoposto quanto prima all’approvazione delle Assemblee legislative.</p><p class="paragraph" data-counter="9" id="p-9">Come ha detto il senatore <span about="https://w3id.org/moro/enoam/data/121210/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span>, proprio dinanzi a questo organo si potrà avviare quella discussione serena che io ritengo necessaria, in sede tecnica prima che in sede politica e parlamentare, per giungere consapevolmente all’una o all’altra soluzione. In questa attesa, io credo che il Governo possa bene accettare quella che il senatore <span about="https://w3id.org/moro/enoam/data/121210/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span> ha chiamato neutralità, potenziando i servizi così come sono attualmente distribuiti. Di più, vi è alla Camera un disegno di legge di iniziativa parlamentare che tende a ricostituire il Commissariato dell’emigrazione, disegno di legge che è in discussione davanti alla Commissione per l’interno perché la materia relativa agli organi della emigrazione, comportando una modificazione delle competenze dei vari organi dello Stato, attiene non solo alla sfera di azione della Commissione degli esteri, ma anche a quella della Commissione per la struttura interna dello Stato.</p><p class="paragraph" data-counter="10" id="p-10">E mi parrebbe una doverosa deferenza, essendo l’altro ramo del Parlamento occupato in questa prima indagine, non affrettare una decisione qui e neppure, direi, se gli onorevoli senatori me lo consentono, nella forma di una raccomandazione che il Senato esprima in questa sede.</p><p class="paragraph" data-counter="11" id="p-11">Credo<sup><a href="#curatornote-11" id="curatornote-ref-11">[11]</a></sup> che sia troppo autorevole il voto del Senato per non avere sempre un valore determinante.</p><p class="paragraph" data-counter="12" id="p-12">Per quanto riguarda il secondo ordine del giorno, non ho che da accettarlo. Non c’è dubbio che il Governo italiano in sede di rinnovamento delle convenzioni farà ogni sforzo per migliorare le condizioni dei nostri lavoratori.</p><p class="paragraph" data-counter="13" id="p-13">Il Governo<sup><a href="#curatornote-12" id="curatornote-ref-12">[12]</a></sup> si augura che le trattative bilaterali possano concludersi in senso favorevole.</p><p class="paragraph" data-counter="14" id="p-14">Infine, un cenno sull’ultimo ordine del giorno: il Governo non può che apprezzare il sentimento unanime del Senato ed il suo desiderio di interessamento fattivo nei confronti dei nostri emigrati. Io posso dire che sono state prese, in sede governativa, che è una sede diversa, ma in caratteristica convergenza col voto del Senato, delle iniziative allo scopo proprio di mettere uomini responsabili in contatto con i nostri emigrati. Io ho visitato la <span about="https://w3id.org/moro/enoam/data/121210/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/svizzera" typeof="deo:Reference">Svizzera</span> e la <span about="https://w3id.org/moro/enoam/data/121210/v1/mention-49" class="mention place" id="mention-49" property="dcterms:references" resource="https://w3id.org/moro/enoam/data/francia" typeof="deo:Reference">Francia</span>, il <span about="https://w3id.org/moro/enoam/data/121210/v1/mention-51" class="mention person" id="mention-51" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">Presidente del Consiglio</span><sup><a href="#curatornote-13" id="curatornote-ref-13">[13]</a></sup> e il Ministro <span about="https://w3id.org/moro/enoam/data/121210/v1/mention-52" class="mention person" id="mention-52" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-14" id="curatornote-ref-14">[14]</a></sup> hanno visitato il <span about="https://w3id.org/moro/enoam/data/121210/v1/mention-56" class="mention place" id="mention-56" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span>, l’onorevole <span about="https://w3id.org/moro/enoam/data/121210/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/stefano-jacini" typeof="deo:Reference">Jacini</span> è stato in <span about="https://w3id.org/moro/enoam/data/121210/v1/mention-58" class="mention place" id="mention-58" property="dcterms:references" resource="https://w3id.org/moro/enoam/data/argentina" typeof="deo:Reference">Argentina</span>, investito di una missione ufficiale, e lì ha avuto occasione di porsi a contatto coi nostri lavoratori. Quindi condividiamo perfettamente l’interessamento del Senato per i nostri emigrati.</p><p class="paragraph" data-counter="15" id="p-15">Per quanto riguarda il merito della proposta, senza voler menomamente dare un indirizzo, sottopongo al senso di opportunità del Senato la valutazione di questo punto: per quanto si parli di una iniziativa a carattere, come si è detto, familiare, tuttavia un voto del Senato è sempre una cosa molto seria. Io non vorrei dire molto, ma domando che il Senato consideri quali riflessi possa avere questa manifestazione di un proposito che è di carattere squisitamente umanitario da un lato, ma ha anche un valore politico nei confronti di altri Paesi, nel cui territorio e nel cui ambito di giurisdizione verrebbe a esercitarsi questa iniziativa. Non so se la forma solenne dell’ordine del giorno sia la più adeguata nella situazione politica che il Senato ha certamente presente e nei confronti dei diversi Paesi interessati. Forse il voto già espresso nella solennità più intima della Commissione degli esteri potrebbe bastare, senza che il Senato sia chiamato a dare un voto esplicito su questo ultimo ordine del giorno.</p><ol id="curatorNotes"><li about="https://w3id.org/moro/enoam/data/121210/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito incentrato sugli ordini del giorno presentati dai senatori Tessitori e Casadei: «Il Senato della Repubblica, esaminate le convenzioni che regolano la emigrazione in Francia e nel Belgio, rilevata la grande importanza del problema, auspica la costituzione del Commissariato dell’emigrazione, quale organo agile e snello rivolto a studiare, coordinare e risolvere le molteplici questioni inerenti alla emigrazione. Il Senato della Repubblica, rilevata l’esistenza nelle convenzioni italo-francese e italo-belga di qualche lacuna nella complessa materia raccomanda che al rinnovo annuale delle convenzioni, sia provveduto ad eliminare dette insufficienze. Il Senato della Repubblica, conscio della grande importanza del fenomeno emigratorio, auspica che sorga l’iniziativa di Commissioni parlamentari le quali, senza alcuna veste ufficiale, si rechino nei centri di emigrazione onde svolgere opera di conforto morale e di controllo circa la esecuzione degli accordi approvati». <a href="#curatornote-ref-1">↑</a></li><li about="https://w3id.org/moro/enoam/data/121210/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il relatore in questione è Bortolo Galletto (1889-1959), avvocato, politico, senatore nella I legislatura per il gruppo democratico cristiano. <a href="#curatornote-ref-2">↑</a></li><li about="https://w3id.org/moro/enoam/data/121210/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Stefano Jacini (1886-1952), avvocato, storico, politico, deputato all’Assemblea costituente e senatore nella I legislatura per il gruppo democratico cristiano. Si veda la voce del DBI, a firma Giuseppe Ignesti, vol. 61, 2004. <a href="#curatornote-ref-3">↑</a></li><li about="https://w3id.org/moro/enoam/data/121210/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giacinto Bosco (1905-1997), docente di diritto internazionale, politico, senatore nella I legislatura per il gruppo democratico cristiano. Bosco aveva interrotto l’intervento di Moro affermando: «Speriamo nel Commissariato dell’emigrazione!».  <a href="#curatornote-ref-4">↑</a></li><li about="https://w3id.org/moro/enoam/data/121210/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro replica all’interruzione di Bortolo Galletto, il quale aveva affermato: «Non è stata colpa nostra!». <a href="#curatornote-ref-5">↑</a></li><li about="https://w3id.org/moro/enoam/data/121210/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Fiore (1896-1978), sindacalista, politico, deputato all’Assemblea costituente e senatore nella I legislatura per il gruppo comunista. Si veda la voce del DBI, a firma Giuseppe Masi, vol. 48, 1997. L’interpellanza del senatore Fiore, presentata il 14 luglio 1948 e rivolta al presidente del consiglio, al ministro degli Esteri e a quello del Lavoro, recitava: «Per conoscere i criteri direttivi del governo ed i provvedimenti che intende adottare per dare una seria soluzione al problema emigratorio impedendo, fra l’altro, espatri e stipulazione di accordi lesivi degli interessi materiali e morali dei nostri lavoratori».  <a href="#curatornote-ref-6">↑</a></li><li about="https://w3id.org/moro/enoam/data/121210/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il 14 luglio i lavori parlamentari furono condizionati dalla notizia dell’avvenuto attentato alla vita del segretario del partito comunista Palmiro Togliatti. <a href="#curatornote-ref-7">↑</a></li><li about="https://w3id.org/moro/enoam/data/121210/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dopo l’interruzione del senatore Giacinto Bosco: «C’è l’esecuzione degli accordi!». <a href="#curatornote-ref-8">↑</a></li><li about="https://w3id.org/moro/enoam/data/121210/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende la parola dopo l’intervento del senatore Stefano Jacini che afferma: «Non è mai costato niente. È stato attivo per tutta la durata del venticinquennio perché si fondava sulle tasse dei vettori». <a href="#curatornote-ref-9">↑</a></li><li about="https://w3id.org/moro/enoam/data/121210/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al progetto di istituzione del Consiglio Superiore dell’Emigrazione presentato con il disegno di legge del 30 marzo 1949 dal presidente del Consiglio Alcide De Gasperi, il ministro degli Esteri Carlo Sforza, il ministro del Tesoro Giuseppe Pella, il ministro del Lavoro e della previdenza sociale Amintore Fanfani. <a href="#curatornote-ref-10">↑</a></li><li about="https://w3id.org/moro/enoam/data/121210/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dopo che il senatore Stefano Jacini ha affermato: «Vi rinunciamo: lo faremo in sede di bilancio». <a href="#curatornote-ref-11">↑</a></li><li about="https://w3id.org/moro/enoam/data/121210/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in seguito alla interruzione del senatore Bortolo Galletto che afferma: «Ci sono delle lacune gravi». <a href="#curatornote-ref-12">↑</a></li><li about="https://w3id.org/moro/enoam/data/121210/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente del consiglio era Alcide De Gasperi (1881-1954), politico, già segretario del partito popolare italiano, tra i fondatori e leader della Democrazia cristiana, presidente del consiglio ininterrottamente dal dicembre del 1945 all’agosto del 1953. Si veda la voce per il DBI, a firma Piero Craveri, vol. 36, 1988.  <a href="#curatornote-ref-13">↑</a></li><li about="https://w3id.org/moro/enoam/data/121210/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Amintore Fanfani (1908-1999), economista, docente universitario, politico, deputato in Assemblea costituente e nella I legislatura con il gruppo democratico cristiano. In quel momento Fanfani era ministro del Lavoro e della previdenza sociale. Si veda la voce del DBI, a firma Guido Formigoni, 2017. <a href="#curatornote-ref-14">↑</a></li></ol></body></html>