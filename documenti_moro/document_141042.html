<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.042" name="dcterms.relation"/><meta content="10.48678/unibo/aldomoro1.4.1.042" name="dcterms.identifier"/><meta content="Moro, Aldo, La mozione del gruppo “Amici dell’on. Moro”, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.042." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>La mozione del gruppo “Amici dell’on. Moro”</title>
<div id="mentionMeta"><meta about="https://w3id.org/moro/enoam/data/base" typeof="foaf:Organization"/><meta about="https://w3id.org/moro/enoam/data/base" content="Base" property="rdfs:label"/><meta about="https://w3id.org/moro/enoam/data/forze-nuove" typeof="foaf:Organization"/><meta about="https://w3id.org/moro/enoam/data/forze-nuove" content="Forze Nuove" property="rdfs:label"/><meta about="https://w3id.org/moro/enoam/data/nuova-sinistra" typeof="foaf:Organization"/><meta about="https://w3id.org/moro/enoam/data/nuova-sinistra" content="Nuova Sinistra" property="rdfs:label"/><meta about="https://w3id.org/moro/enoam/data/amici-dell-on-moro" typeof="foaf:Organization"/><meta about="https://w3id.org/moro/enoam/data/amici-dell-on-moro" content="amici dell’on. Moro" property="rdfs:label"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/cecoslovacchia" typeof="dcterms:Location"/><meta about="https://w3id.org/moro/enoam/data/cecoslovacchia" content="Cecoslovacchia" property="rdfs:label"/><meta about="https://w3id.org/moro/enoam/data/cecoslovacchia" property="owl:sameAs" resource="http://www.wikidata.org/entity/Q33946"/><meta about="https://w3id.org/moro/enoam/data/patto-atlantico" typeof="foaf:Organization"/><meta about="https://w3id.org/moro/enoam/data/patto-atlantico" content="Patto Atlantico" property="rdfs:label"/><meta about="https://w3id.org/moro/enoam/data/patto-atlantico" property="owl:sameAs" resource="http://www.wikidata.org/entity/Q877399"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="NATO" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/><meta about="https://w3id.org/moro/enoam/data/psi" typeof="foaf:Organization"/><meta about="https://w3id.org/moro/enoam/data/psi" content="P.S.I." property="rdfs:label"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>La mozione del gruppo “Amici dell’on. Moro”</h1><p class="paragraph" data-counter="1" id="p-1">I Gruppi degli <span about="https://w3id.org/moro/enoam/data/141042/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/amici-dell-on-moro" typeof="deo:Reference">amici dell’onorevole Moro</span>, della <span about="https://w3id.org/moro/enoam/data/141042/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/base" typeof="deo:Reference">Base</span>, di <span about="https://w3id.org/moro/enoam/data/141042/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/forze-nuove" typeof="deo:Reference">Forze Nuove</span> e di <span about="https://w3id.org/moro/enoam/data/141042/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/nuova-sinistra" typeof="deo:Reference">Nuova Sinistra</span> uniti nella battaglia congressuale intendono sviluppare insieme l’iniziativa per la formazione di una nuova maggioranza capace di adeguare l’azione della <span about="https://w3id.org/moro/enoam/data/141042/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> alle esigenze della società italiana e del momento storico, così come essi le hanno concordemente delineate.</p><p class="paragraph" data-counter="2" id="p-2">Questi gruppi, rimasti all’opposizione nel Consiglio Nazionale del gennaio scorso, dove mancò il chiarimento politico indispensabile dopo le elezioni politiche del 1968<sup><a href="#curatornote-1" id="curatornote-ref-1">[1]</a></sup>, ripropongono ora concordemente la formazione di una nuova maggioranza. A tal fine, ed anche per concorrere a superare il frammentarismo esistente, questi Gruppi nel loro insieme si pongono come nucleo disponibile per una nuova maggioranza, che non abbia confini a sinistra, non precluda irragionevolmente, ma solo delimiti a destra in funzione della linea politica di centro-sinistra, interpretata alla luce delle più complesse esigenze del Paese, e renda, in definitiva, pienamente corresponsabili nella guida del <span about="https://w3id.org/moro/enoam/data/141042/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> le componenti interne più impegnate ad esprimere i fermenti rinnovatori presenti nella società e in ispecie nel mondo del lavoro e dei giovani.</p><p class="paragraph" data-counter="3" id="p-3">Tale maggioranza deve realizzare un significativo mutamento nel modo di essere del <span about="https://w3id.org/moro/enoam/data/141042/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, il quale sia messo così in condizione di affrontare la difficile situazione politica e di sostenere, con piena coerenza, la politica di centro-sinistra; il che implica per questi Gruppi, nella presente situazione, la corrispondenza tra l’assunzione di responsabilità nel Governo e un nuovo assetto interno del <span about="https://w3id.org/moro/enoam/data/141042/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>.</p><p class="paragraph" data-counter="4" id="p-4">I Gruppi si impegnano nel perseguire insieme questi obiettivi a non partecipare ad alcuna maggioranza finché essi non siano raggiunti.</p><p class="paragraph" data-counter="5" id="p-5">Questi Gruppi intendono continuare in ogni caso, in maggioranza o all’opposizione, la loro collaborazione per realizzare gli obiettivi di libertà e di progresso da essi indicati nell’XI Congresso della <span about="https://w3id.org/moro/enoam/data/141042/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p>***</p><p class="paragraph" data-counter="6" id="p-6">L’XI Congresso Nazionale della <span about="https://w3id.org/moro/enoam/data/141042/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> propone un cambiamento nell’assetto interno ed un rinnovamento dell’iniziativa del <span about="https://w3id.org/moro/enoam/data/141042/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> perché esso possa far fronte efficacemente alle responsabilità del momento attuale nella continuità della sua funzione storica, in aderenza alla sua natura e nella fedeltà agli ideali propri della <span about="https://w3id.org/moro/enoam/data/141042/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="7" id="p-7">Presupposto indispensabile all’adempimento di tale arduo compito sono una chiara presa di coscienza della realtà e delle esigenze nuove della società italiana, e insieme la riconferma della vitalità e della validità del sistema delle forze politiche e dell’ordinamento costituzionale scaturito dalla Resistenza, a guidare lo sviluppo civile e l’espansione economica, resa possibile dalle accresciute risorse, della società italiana.</p><p class="paragraph" data-counter="8" id="p-8">Anzi si può affermare che il momento attuale si caratterizza per un rapporto di reciprocità particolarmente intenso fra società e sistema politico, proprio nel senso che il sistema politico collauderà la sua validità storica, non solo per quanto sin qui espresso ma per la capacità di assicurare oggi l’ulteriore progresso della società, e la società corrispettivamente manifesterà una vitalità autentica e non effimera, nella misura in cui riuscirà a consolidare le sue risorse e le sue conquiste materiali ed ideali, nei modelli di giustizia e di libertà proposti dal nostro sistema politico.</p><p class="paragraph" data-counter="9" id="p-9">Del resto i partiti hanno dettato la Costituzione repubblicana, non per la società del dopoguerra, ma per modificare quella società e perché soltanto in una società rinnovata, in continuo ed armonico sviluppo, un ordinamento democratico può affermarsi.</p><p class="paragraph" data-counter="10" id="p-10">Il distacco, quindi, tra la società e il sistema politico, di cui sempre più frequentemente si parla, è da ricondurre non ad una dissociazione storica tra la società nuova di oggi e l’ordinamento vecchio dettato ieri con l’esperienza del passato, ma piuttosto dal fatto che gli istituti oggi vigenti non corrispondono compiutamente al disegno costituzionale; mentre talvolta le forze politiche appaiono più intente a difendere istituti superati che a rispondere ad una società che, per espandersi, chiede d’essere indirizzata verso i nuovi modelli istituzionali.</p><p class="paragraph" data-counter="11" id="p-11">I risultati elettorali del 19 maggio hanno confermato tale giudizio sulla condizione del Paese ed hanno determinato una situazione parlamentare che, nella confermata validità del sistema politico costituzionale, ripropone senza alternative la soluzione di centro-sinistra e sollecita le forze politiche, che hanno espresso il Governo, ad assicurare ad esso un sostegno efficace e coerente con la ripresa di una effettiva funzione di mediazione con la società.</p><p class="paragraph" data-counter="12" id="p-12">A differenza di quanto è avvenuto in altri Congressi, oggi la linea politica di fondo della <span about="https://w3id.org/moro/enoam/data/141042/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non è in discussione. Nessuno, neppure tra coloro che hanno visto con preoccupazione l’instaurarsi della formula di centro-sinistra, così come tra coloro che, favorevoli ad essa, non sono ora soddisfatti delle sue realizzazioni, propone alternative, che tutti riconoscono pericolose.</p><p class="paragraph" data-counter="13" id="p-13">E in realtà la coalizione democratica che esprime nella formula del centro-sinistra non soltanto è, nell’attuale situazione parlamentare, la sola politicamente possibile, ma, nonostante le difficoltà che ha superato e che dovrà superare, essa appare particolarmente idonea a guidare l’attuale fase dello sviluppo della società italiana perché:</p><p>1) offre al potere la più larga base popolare che nel nostro assetto politico sia dato realizzare, il che la rende pienamente idonea nell’adempimento del suo compito di guida del Paese;</p><p>2) include forze democratiche popolari tra loro più omogenee di qualsiasi altra ipotizzabile combinazione, forze aderenti al senso dello sviluppo sociale odierno, sugli aspetti essenziali del modello di società da realizzare in questo momento storico, consapevoli del contesto internazionale entro il quale inserire una autentica politica italiana di pace;</p><p>3) il programma che va attuando e la prospettiva democratica che garantisce consentono di recepire e tradurre in atto le esigenze di rinnovamento che salgono dalla società civile.</p><p class="paragraph" data-counter="14" id="p-14">È la formula che abbiamo proposto nella battaglia elettorale; e il suffragio degli elettori ha sanzionato il nostro impegno. Non esistono condizioni interne ed internazionali per un equilibrio politico diverso.</p><p class="paragraph" data-counter="15" id="p-15">Il problema dei rapporti della coalizione con le altre forze politiche, non escluso il <span about="https://w3id.org/moro/enoam/data/141042/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> — problema che si pone a qualunque coalizione di governo —, deve rimanere un problema interno al centro-sinistra ed ai partiti che lo esprimono. In nessun modo può essere posto come un inizio di superamento o di adattamento, che significherebbe la smobilitazione o la resa.</p><p class="paragraph" data-counter="16" id="p-16">Esclusa ogni ipotesi di comune gestione del potere con il <span about="https://w3id.org/moro/enoam/data/141042/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, riaffermata la netta contrapposizione polemica tra <span about="https://w3id.org/moro/enoam/data/141042/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e comunismo come tra forze diverse, che restano rispettivamente al Governo ed all’opposizione e caratterizzano così la vitalità del nostro sistema politico, noi aggiungiamo che il rapporto tra maggioranza ed opposizione è un rapporto dialettico ma non di sterile polemica; e non esclude il vaglio obiettivo di tutte le esigenze, di tutte le opinioni, di tutte le proposte che emergano dal Paese.</p><p class="paragraph" data-counter="17" id="p-17">Cosa certo non facile. Peraltro la possibilità di questo aperto e costruttivo dibattito è il riflesso dei tempi nuovi e insieme lo strumento idoneo per incanalare le forze sociali in movimento verso la dimensione politica, il necessario gioco dei partiti, la democrazia rappresentativa.</p><p class="paragraph" data-counter="18" id="p-18">È questo, al di là di tutte le distorsioni tentate e le polemiche ingiuste, il significato autentico di quella strategia dell’attenzione<sup><a href="#curatornote-2" id="curatornote-ref-2">[2]</a></sup>, rivolta del resto a tutto il sociale ed a tutto il politico e che è stata proposta per dare nuovo slancio alla politica di centrosinistra, allargare la sua prospettiva, rinvigorire l’iniziativa dei partiti democratici, ed in particolare della <span about="https://w3id.org/moro/enoam/data/141042/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nel Paese.</p><p class="paragraph" data-counter="19" id="p-19">La coscienza dei cittadini ha ormai un respiro universale e i riferimenti di politica estera incidono più direttamente nella politica generale. La maggiore sensibilità dei cittadini alle vicende internazionali esprime il bisogno, l’attesa, la volontà di pace. Cogliere questa volontà significa anzitutto riconoscere il significato e valorizzare l’autorità dell’organizzazione delle <span about="https://w3id.org/moro/enoam/data/141042/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span><sup><a href="#curatornote-3" id="curatornote-ref-3">[3]</a></sup> in ogni campo, con particolare riguardo alla qualificata e dignitosa presenza proprio in quella sede, dei Paesi sottosviluppati.</p><p class="paragraph" data-counter="20" id="p-20">Una politica di pace deve mirare al superamento dei blocchi. Non si favorisce però questo superamento con gesti unilaterali. Dobbiamo cercare le intese, impegnarci ad un più umano assetto della convivenza internazionale, ma non possiamo rinunciare in modo unilaterale ed acritico ad una politica difensiva. Allo stato delle cose, in una fase nella quale il ricorso alla guerra appare, per fortuna, più difficile ma in cui le tensioni ancora sussistono, e quando recenti avvenimenti, come quelli verificatisi in <span about="https://w3id.org/moro/enoam/data/141042/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/cecoslovacchia" typeof="deo:Reference">Cecoslovacchia</span><sup><a href="#curatornote-4" id="curatornote-ref-4">[4]</a></sup> hanno inciso in una fiducia che deve risorgere e svilupparsi, appaiono improponibili la nostra uscita dal <span about="https://w3id.org/moro/enoam/data/141042/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/patto-atlantico" typeof="deo:Reference">Patto Atlantico</span><sup><a href="#curatornote-5" id="curatornote-ref-5">[5]</a></sup> e lo smantellamento della <span about="https://w3id.org/moro/enoam/data/141042/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">NATO</span><sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="21" id="p-21">Una strategia della pace, realistica e non illusoria, deve proporsi tre obiettivi contemporanei:</p><p>1) la soluzione di problemi lasciati aperti o creati dalla seconda guerra mondiale;</p><p>2) la limitazione e la successiva riduzione degli arsenali delle armi nucleari;</p><p>3) la definizione di un codice della coesistenza che permetta di circoscrivere le crisi locali, isolandole dal confronto tra i due blocchi, impedendone la scalata fino alla soglia nucleare, favorendone la soluzione.</p><p class="paragraph" data-counter="22" id="p-22">La partecipazione inoltre delle potenze medie e minori alle decisioni più importanti è non solo auspicabile ma indispensabile per garantire l’accordo. Il discorso vale in particolare per l’Europa, perché all’accordo è necessaria una Europa forte, unita e consapevole delle proprie responsabilità.</p><p class="paragraph" data-counter="23" id="p-23">L’Europa perciò deve costituire il campo fondamentale della nostra politica estera. Una realtà europea, economica e politica, è il solo sbocco soddisfacente nello sviluppo storico dei nostri Stati nazionali; è il principio di una nuova interessante articolazione della politica mondiale; è una nuova possibilità di distensione e di cooperazione offerta ai rapporti Est-Ovest.</p><p class="paragraph" data-counter="24" id="p-24">La individualità dell’<span about="https://w3id.org/moro/enoam/data/141042/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa occidentale</span> nella comunità atlantica è un fatto indiscutibile e, senza dimenticare che oggi è impensabile una completa difesa dell’occidente europeo fuori dell’alleanza, occorre continuare a camminare su una strada nella quale, sviluppandosi il processo distensivo, possa diventare possibile un più vasto e penetrante sistema di rapporti dell’intero continente.</p><p class="paragraph" data-counter="25" id="p-25">In queste condizioni di sicurezza, e nella ripresa del processo distensivo assicurato dal trattato di non proliferazione<sup><a href="#curatornote-7" id="curatornote-ref-7">[7]</a></sup>, dobbiamo perciò operare perché maturino nel nostro continente condizioni di equilibrio e di fiducia che concorrano al più vasto disegno di un assetto pacifico del mondo.</p><p class="paragraph" data-counter="26" id="p-26">Le prospettive di sviluppo aperte alla nostra economia debbono essere garantite, evitando i due opposti pericoli di provocare per timidezza una espansione insufficiente o di alimentare, per un non equilibrato aumento della spesa pubblica, una espansione troppo rapida. L’esperienza ammonisce sul costo che comporta, non solo sul piano economico, il ricorso a drastiche misure stabilizzatrici, qualora esse divengano necessarie.</p><p class="paragraph" data-counter="27" id="p-27">Nella programmazione, che comporta una piena assunzione di responsabilità dello Stato a tutela del bene comune, l’iniziativa privata e pubblica possono svilupparsi ciascuna con la propria funzione mobilitando tutte le energie vitali del Paese.</p><p class="paragraph" data-counter="28" id="p-28">Obiettivi prioritari della nostra programmazione restano il superamento degli squilibri Nord-Sud, industria-agricoltura, consumi privati-consumi pubblici, ma si tratta di muoversi con più decisione e coerenza affinando gli strumenti di previsione e di controllo e definendo tutte le responsabilità.</p><p class="paragraph" data-counter="29" id="p-29">L’approvazione della legge sulle procedure della programmazione economica, la discussione sulle opzioni per il prossimo piano quinquennale, la elaborazione del nuovo piano, devono essere l’occasione per una più precisa assunzione di responsabilità da parte degli enti ed organi pubblici, e chiamare, con una corretta interpretazione dei metodi della cosiddetta economia contrattata<sup><a href="#curatornote-8" id="curatornote-ref-8">[8]</a></sup>, ad una più diretta partecipazione gli imprenditori e le organizzazioni sindacali dei lavoratori. Si tratta di far emergere la responsabilità pubblica degli imprenditori, la funzione di autorità salariale che il Sindacato è chiamato a svolgere, la linea del necessario ammodernamento della pubblica amministrazione.</p><p class="paragraph" data-counter="30" id="p-30">L’affermarsi di una politica di piano implica perciò non soltanto una nuova contabilità pubblica delle risorse disponibili e del loro impiego, ma un diverso rapporto fra Governo e società, tra Governo e Parlamento, tra Parlamento e Paese, perché deve mettere in evidenza, in modo impegnativo per tutti, la esigenza della comunità nazionale e le risposte che ad essa vengono date.</p><p class="paragraph" data-counter="31" id="p-31">Quando perciò con la politica di piano si propone un giusto controllo dell’economia e si affermano rapporti di autonomia, di dignità e di responsabilità, si discute di qualcosa che va al di là delle pur naturali esigenze di benessere e di giustizia perché si tocca la posizione del cittadino ed il suo modo di essere nella società. In termini di libertà politica e di dignità ed autonomia sociale si deve riscattare la persona dall’inquietudine che il solo benessere non potrà mai placare. La programmazione indica un lavoro da compiere ed una disciplina da accettare, ma con essa è importante e caratterizzante che l’uomo si esprima non come servo della macchina, della tecnica, del potere, ma come libero e responsabile protagonista della vita sociale e politica.</p><p class="paragraph" data-counter="32" id="p-32">Le riforme devono indirizzarsi nel senso di una scuola che, realizzando pienamente il principio costituzionale del diritto allo studio, sia essa stessa espressione ed impulso ad una vita democratica completa, mezzo efficace di formazione intellettuale, professionale, morale e civica, capace di rispondere alle vocazioni personali ed alle esigenze sociali, dotata di un alto grado di autonomia istituzionale anche in vista di un intenso dialogo nella comunità scolastica e con la società tutta intera.</p><p class="paragraph" data-counter="33" id="p-33">La scuola deve diventare, con una espansione insieme qualitativa e quantitativa, moderna, umana, democratica, fatta di tutti e per tutti, senza discriminazione di classe e di potere.</p><p class="paragraph" data-counter="34" id="p-34">L’università deve rinnovarsi con la partecipazione di tutte le sue componenti, una razionale organizzazione degli studi nei dipartimenti, forme di vita universitaria che vedano i docenti pienamente impegnati ed un continuo dialogo con i giovani, il superamento di ogni discriminazione di classe. Una reale autonomia dell’università e della cultura corrisponde puntualmente al sistema pluralistico ed ha valore bilanciante il potere politico ed economico.</p><p class="paragraph" data-counter="35" id="p-35">L’esperienza dimostra come il disegno pluralistico della nostra Costituzione è sempre più attuale, sempre più richiesto dalla vita della comunità statale contemporanea. Molte riforme propugnate da tempo sono rese urgenti dallo sviluppo di questi anni, perché capaci di portare cittadini e società intermedie agli status rispettivamente previsti dalla Costituzione.</p><p class="paragraph" data-counter="36" id="p-36">Occorre dare ai cittadini quella pienezza di status compromesso da norme inidonee e da prassi abusive, consolidando nelle procedure e nella mentalità un più puntuale rispetto della libertà individuale.</p><p class="paragraph" data-counter="37" id="p-37">Si tratta di portare avanti il grande lavoro di adeguamento ancora in corso di leggi e di ordinamenti allo spirito della Costituzione.</p><p class="paragraph" data-counter="38" id="p-38">Si tratta di portare avanti con misura, senso di responsabilità e coraggio il complesso negoziato per la revisione del Concordato<sup><a href="#curatornote-9" id="curatornote-ref-9">[9]</a></sup>, per adeguarlo ai tempi nuovi ed alla evoluzione democratica del Paese e per riconfermarlo così nel suo valore di garanzia fondamentale della pace religiosa della nazione italiana.</p><p class="paragraph" data-counter="39" id="p-39">Il fatto più decisivo di un organico svolgimento della politica costituzionale resta comunque la completa attuazione dell’ordinamento regionale in quanto si rivela il dato più moderno ed aderente alla realtà della nostra esperienza storica<sup><a href="#curatornote-10" id="curatornote-ref-10">[10]</a></sup>. L’imminenza della data prevista per la elezione dei Consigli delle Regioni a statuto ordinario deve renderci solleciti a predisporre subito la legge finanziaria, quella sul finanziamento degli organi regionali e ad impostare le leggi-quadro. Occorre far premio per gli statuti regionali sulla capacità di alta organizzazione delle Regioni. Occorre di più garantire che nelle procedure di piano, nelle leggi elettorali, nello svolgersi delle vicende dell’amministrazione centrale, non si operi una compressione delle effettive possibilità di autonomia che devono invece essere consolidate per poi essere così ricondotte all’unità dell’ordinamento.</p><p class="paragraph" data-counter="40" id="p-40">Occorre, inoltre, porre contemporaneamente mano alla riforma dell’Amministrazione centrale per ammodernarla e renderla efficiente, per evitare duplicazioni di funzioni, per individuare i compiti nuovi di quelle amministrazioni centrali che vedranno trasferite quasi tutte le loro competenze alle Regioni, e di riconsiderare le organizzazioni di quelle amministrazioni che, pur preposte a settori non toccati dalla riforma regionale, potranno predisporsi al dialogo cui anch’esse saranno chiamate con le Regioni quanto meno per le esigenze della programmazione economica.</p><p class="paragraph" data-counter="41" id="p-41">Si tratta, in sintesi, di assumere un impegno globale di attuazione costituzionale, perché è questa la risposta appropriata ad una domanda di libertà, di dignità, di giustizia, di progresso, di effettivo pluralismo che caratterizza l’epoca in cui viviamo.</p><p class="paragraph" data-counter="42" id="p-42">Le grandi riforme, quelle che attengono allo status di libertà dei cittadini, quelle che devono esprimere una società democratica matura, quelle che riguardano le esigenze di partecipazione politica, trovano la loro matrice nella nostra Costituzione.</p><p class="paragraph" data-counter="43" id="p-43">Proprio perché siamo chiamati a riordinare istituti e rapporti, a dare un assetto adeguato e ragionevolmente stabile ad una società nazionale ricca di fermenti e protesa verso l’avvenire, dobbiamo confermare l’integrale validità della Carta costituzionale e considerare, come ipotesi globale di politica costituzionale aperta nel suo contenuto programmatico a tutte le esigenze dell’evoluzione sociale, la nostra stessa Costituzione repubblicana.</p><p class="paragraph" data-counter="44" id="p-44">È questo il vero punto di distinzione della dialettica in corso nel Paese e nei partiti. Se la Costituzione è valida, se è valido l’ordinamento da essa indicato, sono ancora validi i partiti.</p><p class="paragraph" data-counter="45" id="p-45">Le difficoltà che si riscontrano nel rapporto fra la società e lo Stato riguardano i vizi di funzionalità dei partiti democratici, le insufficienze del loro assetto interno. Ecco perché, per quanto in particolare riguarda la <span about="https://w3id.org/moro/enoam/data/141042/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, il problema del suo assetto interno condiziona l’assolvimento dei suoi compiti.</p><p class="paragraph" data-counter="46" id="p-46">Le scelte in ordine al suo assetto interno implicano scelte sul piano della politica del <span about="https://w3id.org/moro/enoam/data/141042/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, del sostegno al Governo, del programma, della prospettiva dello svolgimento democratico del nostro ordinamento.</p><p class="paragraph" data-counter="47" id="p-47">Si tratta di evitare che la <span about="https://w3id.org/moro/enoam/data/141042/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> muova verso una collocazione conservatrice perdendo la sua anima popolare; invece occorre intensificare, con l’iniziativa politica e con la presenza nel Paese, i legami con quelle componenti della società che sin qui hanno consentito e consentono di assicurare la base popolare della <span about="https://w3id.org/moro/enoam/data/141042/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="48" id="p-48">Si tratta, di fronte alle possibilità ed ai dati nuovi che lo sviluppo fa emergere, di evitare suggestioni integralistiche, o di lasciarsi alienare interamente nelle tecniche dell’efficienza; ma invece di ricercare, nella piena ed autonoma responsabilità di <span about="https://w3id.org/moro/enoam/data/141042/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> politico e nella collaborazione con le altre forze democratiche, quelle soluzioni storicamente valide che diano alla società il palpito della nostra ispirazione cristiana.</p><p class="paragraph" data-counter="49" id="p-49">Si tratta di mantenere ferma la nostra collocazione e la nostra disponibilità democratica, non esaurendo la nostra azione ed il rapporto con gli altri partiti nella gestione e nella ripartizione del potere. Il vuoto di potere che si determinò all’indomani del 19 di maggio non può ritenersi colmato per il solo fatto, sia pur pregiudiziale e decisivo, di aver ricostituito l’alleanza di centro-sinistra, perché sorreggere l’azione del Governo, attuare il suo programma, tenere aperta la sua prospettiva democratica, richiede non solo di rispettare gli accordi, ma tener vivo e arricchire il dialogo tra i partiti della coalizione e nel confronto con l’opposizione. Questa caduta di dibattito è causa ed effetto ad un tempo delle difficoltà interne oggi comuni, sia pure con diverso segno ed intensità, al <span about="https://w3id.org/moro/enoam/data/141042/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/psi" typeof="deo:Reference">P.S.I.</span> ed alla <span about="https://w3id.org/moro/enoam/data/141042/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> L’attuazione di una politica è sempre riconducibile all’equilibrio di forze politiche che viene chiamato a realizzarla, ma anche al loro assetto interno.</p><p class="paragraph" data-counter="50" id="p-50">Portare avanti, quindi, con coerenza, la politica di centrosinistra comporta dare alla <span about="https://w3id.org/moro/enoam/data/141042/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> un adeguato assetto interno.</p><p class="paragraph" data-counter="51" id="p-51">Si tratta di garantire la premessa essenziale della nostra unità, di una unità non formale, ma convinta e capace di mobilitare nel Paese larghi strati di cittadini, non solo nei momenti elettorali, ma per realizzare una effettiva e continua partecipazione politica. E la unità non si garantisce né con l’unanimismo, né con la contrapposizione meccanica e pregiudiziale di gruppi di forze. L’unità si garantisce in una dialettica viva ed operante, con un continuo dialogo politico nel quale il rapporto tra maggioranza e minoranza sia il frutto della discussione, e i risultati della discussione costituiscano la vera legittimazione del potere nel <span about="https://w3id.org/moro/enoam/data/141042/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="52" id="p-52">Per questo chiediamo pregiudizialmente una modifica dell’attuale assetto interno con il costituirsi di una nuova maggioranza, che chiami ad una corresponsabilità nella gestione del <span about="https://w3id.org/moro/enoam/data/141042/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> le componenti interne oggi all’opposizione, a cominciare proprio da quelle nelle quali più direttamente si esprimono dimensioni e tensioni nuove della società italiana.</p><p class="paragraph" data-counter="53" id="p-53">Essa non deve avere limiti a sinistra e deve limitarsi solo sulla destra in termini di fedeltà alla linea politica senza immotivate esclusioni.</p><p class="paragraph" data-counter="54" id="p-54">La solidarietà che si è determinata tra i Gruppi che non fanno parte dell’attuale maggioranza interna porta l’impegno di non farsi assorbire nella maggioranza esistente, ma di sviluppare insieme, pur nella diversità delle posizioni, un’azione comune volta a promuovere la costituzione di una maggioranza che possa dare alla <span about="https://w3id.org/moro/enoam/data/141042/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> l’autorità, la compattezza, l’efficienza indispensabile per far fronte con dignità e coerenza alle sue preminenti responsabilità nel garantire e nel guidare la prospettiva di sviluppo della società italiana.</p><ol id="curatorNotes"><li about="https://w3id.org/moro/enoam/data/141042/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta delle elezioni politiche del 19-20 maggio 1968. <a href="#curatornote-ref-1">↑</a></li><li about="https://w3id.org/moro/enoam/data/141042/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La “strategia dell’attenzione” della Dc verso le evoluzioni in corso nel Pci fu proposta da Moro in un suo discorso alla Direzione Centrale del partito il 21 febbraio 1969. <a href="#curatornote-ref-2">↑</a></li><li about="https://w3id.org/moro/enoam/data/141042/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955.  <a href="#curatornote-ref-3">↑</a></li><li about="https://w3id.org/moro/enoam/data/141042/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> All’inizio del 1968, dopo l’arrivo alla guida del partito comunista di Alexander Dubček (1921-1992), la Cecoslovacchia avviò un processo di riforme, noto come “primavera di Praga”, che fu bloccato da Mosca con l’invasione della capitale cecoslovacca il 21 agosto. <a href="#curatornote-ref-4">↑</a></li><li about="https://w3id.org/moro/enoam/data/141042/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Patto Atlantico è il trattato difensivo firmato il 4 aprile 1949 da Usa, Canada e diversi paesi dell’Europa occidentale che ha dato origine alla Nato. <a href="#curatornote-ref-5">↑</a></li><li about="https://w3id.org/moro/enoam/data/141042/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nato (North Atlantic Treaty Organization) è l’organizzazione occidentale difensiva basata sul Patto Atlantico del 1949. <a href="#curatornote-ref-6">↑</a></li><li about="https://w3id.org/moro/enoam/data/141042/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Trattato di non proliferazione nucleare fu firmato il 1° luglio 1968 tra Usa, Urss e Regno Unito che si impegnarono a favorire la riduzione degli arsenali militari esistenti e la non proliferazione degli armamenti nucleari. <a href="#curatornote-ref-7">↑</a></li><li about="https://w3id.org/moro/enoam/data/141042/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Per “economia contrattata” si intende il metodo della concertazione tra le forze sociali. <a href="#curatornote-ref-8">↑</a></li><li about="https://w3id.org/moro/enoam/data/141042/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La revisione del Concordato stipulato tra lo Stato italiano e la Santa Sede nel 1929 era in quei mesi argomento di confronto politico. <a href="#curatornote-ref-9">↑</a></li><li about="https://w3id.org/moro/enoam/data/141042/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La legge 108 del 17 febbraio 1968 normò l’elezione dei consigli regionali delle regioni a statuto ordinario, che si sarebbero tenute per la prima volta due anni dopo, adempiendo così al dettato costituzionale. <a href="#curatornote-ref-10">↑</a></li></ol></body></html>