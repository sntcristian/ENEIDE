<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.054" name="dcterms.relation"/><meta content="10.48678/unibo/aldomoro1.2.2.054" name="dcterms.identifier"/><meta content="Moro, Aldo, [Sulla facoltà di Medicina dell’Università di Ferrara], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.054." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla facoltà di Medicina dell’UniversitàdiFerrara]</title>
<div id="mentionMeta"><meta about="https://w3id.org/moro/enoam/data/ferrara" typeof="dcterms:Location"/><meta about="https://w3id.org/moro/enoam/data/ferrara" content="Ferrara" property="rdfs:label"/><meta about="https://w3id.org/moro/enoam/data/ferrara" property="owl:sameAs" resource="http://www.wikidata.org/entity/Q13362"/><meta about="https://w3id.org/moro/enoam/data/universita-degli-studi-di-ferrara" typeof="foaf:Organization"/><meta about="https://w3id.org/moro/enoam/data/universita-degli-studi-di-ferrara" content="Università di Ferrara" property="rdfs:label"/><meta about="https://w3id.org/moro/enoam/data/universita-degli-studi-di-ferrara" property="owl:sameAs" resource="http://www.wikidata.org/entity/Q955609"/><meta about="https://w3id.org/moro/enoam/data/consiglio-nazionale-della-pubblica-istruzione" typeof="foaf:Organization"/><meta about="https://w3id.org/moro/enoam/data/consiglio-nazionale-della-pubblica-istruzione" content="Consiglio superiore della Pubblica Istruzione" property="rdfs:label"/><meta about="https://w3id.org/moro/enoam/data/consiglio-nazionale-della-pubblica-istruzione" property="owl:sameAs" resource="http://www.wikidata.org/entity/Q3687371"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla facoltà di Medicina dell’Università di Ferrara]</h1><p class="paragraph" data-counter="1" id="p-1">Desidero<sup><a href="#curatornote-1" id="curatornote-ref-1">[1]</a></sup> esprimere la mia perplessità su questa proposta di legge, la quale tocca evidentemente un settore di interessi locali, che sono certo rispettabili e degni di considerazione, ma che in verità non si presenta chiara e convincente in considerazione degli interessi generali delle università italiane. Noi lamentiamo, già da parecchio tempo, un certo disordine e una certa inadeguatezza nella struttura universitaria italiana di fronte alle esigenze della cultura, un ammassamento di università in certe zone, una sovrapopolazione in alcune università. Siamo tutti dell’idea che si dovrebbe cercare, se possibile, di riordinare le università italiane secondo una visione organica degli interessi della cultura e della scuola. Ora, mi pare che sia contrario a questa esigenza il provvedere per situazioni particolari, senza una visione completa degli interessi delle università e della cultura.</p><p class="paragraph" data-counter="2" id="p-2">Quindi, anche se io sono convinto che la città di <span about="https://w3id.org/moro/enoam/data/122054/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/ferrara" typeof="deo:Reference">Ferrara</span> abbia un naturale interesse al completamento della sua <span about="https://w3id.org/moro/enoam/data/122054/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/universita-degli-studi-di-ferrara" typeof="deo:Reference">Università</span>, tuttavia sussistono dei motivi di dubbio da parte di coloro che guardano con preoccupazione l’estrema vicinanza di questa facoltà di medicina, che si verrebbe a completare, con altre note facoltà di medicina. Queste perplessità aumentano quando si consideri che in questo momento non è neppure definita la convenzione fra gli enti interessati, che logicamente dovrebbe essere il presupposto per qualsiasi stanziamento da parte del Parlamento. Lo stanziamento di 33 milioni è, evidentemente, insufficiente per la creazione dell’ultimo biennio della facoltà di medicina. Sarebbe, quindi, uno stanziamento a vuoto se non fosse raggiunto e in modo soddisfacente l’accordo tra <span about="https://w3id.org/moro/enoam/data/122054/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/universita-degli-studi-di-ferrara" typeof="deo:Reference">Università</span> e amministrazione ospedaliera, accordo che permetterebbe appunto di giudicare l’integrazione sufficiente a completare la facoltà.</p><p class="paragraph" data-counter="3" id="p-3">Di fronte a questa situazione, riterrei opportuno che la Camera non prendesse una decisione affrettata. Non ritengo neppur giusto che la Camera respinga senz’altro la proposta; ma riterrei necessari due atti preliminari: da un lato la stipulazione della convenzione da portare a nostra conoscenza nella sua consistenza, in modo che, stanziando i fondi, le nostre Commissioni sappiano che esiste già una preparazione di carattere organizzativo ed amministrativo che permetterà alla facoltà di funzionare; dall’altro, che questa proposta sia valutata dal <span about="https://w3id.org/moro/enoam/data/122054/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/consiglio-nazionale-della-pubblica-istruzione" typeof="deo:Reference">Consiglio superiore dell’istruzione</span> in rapporto a tutta la vita universitaria italiana.</p><p class="paragraph" data-counter="4" id="p-4">La mia, quindi, è una formale proposta di rinvio.</p><p class="paragraph" data-counter="5" id="p-5">Può<sup><a href="#curatornote-2" id="curatornote-ref-2">[2]</a></sup> essere stipulata con la condizione che la facoltà venga completata, ma non è giusto che noi diamo credito alle amministrazioni locali senza che esse compiano un atto formale che ci garantisca.</p><p class="paragraph" data-counter="6" id="p-6">Io non ritengo<sup><a href="#curatornote-3" id="curatornote-ref-3">[3]</a></sup> sufficiente un breve rinvio per accertare tutti quegli elementi che si sono appalesati, durante la discussione, indispensabili per poter addivenire ad una sollecita deliberazione. Dico questo soprattutto per quanto riguarda gli accordi di massima intervenuti fra gli enti locali, per i quali occorre un congruo tempo perché essi possano essere conosciuti a fondo. lo riterrei di proporre un rinvio sine die appunto per consentire di compiere accertamenti completi e precisi. È in questo senso, ripeto, che io formulo una proposta di rinvio.</p><ol id="curatorNotes"><li about="https://w3id.org/moro/enoam/data/122054/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene proponendo di rinviare la decisione, al fine di avere un quadro più chiaro degli accordi da definire a livello locale. <a href="#curatornote-ref-1">↑</a></li><li about="https://w3id.org/moro/enoam/data/122054/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’onorevole Vincenzo Cavallari interviene domandando fra chi dovrebbe essere stipulata la convenzione se non si completa la facoltà. <a href="#curatornote-ref-2">↑</a></li><li about="https://w3id.org/moro/enoam/data/122054/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito per chiedere il rinvio della discussione.  <a href="#curatornote-ref-3">↑</a></li></ol></body></html>