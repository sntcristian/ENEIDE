<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.054" name="dcterms.relation"/><meta content="10.48678/unibo/aldomoro1.4.1.054" name="dcterms.identifier"/><meta content="Moro, Aldo, Intervento al Consiglio ministeriale della Cee sulle relazioni con l’America Latina, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.054." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Intervento al Consiglio ministeriale della Cee sulle relazioni con l’America Latina</title>
<div id="mentionMeta"><meta about="https://w3id.org/moro/enoam/data/joseph-luns" typeof="foaf:Person"/><meta about="https://w3id.org/moro/enoam/data/joseph-luns" content="Joseph Marie Antoine Hubert Luns" property="rdfs:label"/><meta about="https://w3id.org/moro/enoam/data/joseph-luns" property="owl:sameAs" resource="http://www.wikidata.org/entity/Q553882"/><meta about="https://w3id.org/moro/enoam/data/joseph-luns" content="Luns, Joseph" property="skos:prefLabel"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/vina-del-mar" typeof="dcterms:Location"/><meta about="https://w3id.org/moro/enoam/data/vina-del-mar" content="Viña del Mar" property="rdfs:label"/><meta about="https://w3id.org/moro/enoam/data/vina-del-mar" property="owl:sameAs" resource="http://www.wikidata.org/entity/Q184345"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Intervento al Consiglio ministeriale della Cee sulle relazioni con l’America Latina</h1><p>Signor <span about="https://w3id.org/moro/enoam/data/141054/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/joseph-luns" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">è motivo di viva soddisfazione per il mio Governo constatare l’impegno messo dalla Commissione e dagli altri Paesi membri nel dar seguito alle proposte a suo tempo avanzate nel memorandum italiano sui rapporti fra la <span about="https://w3id.org/moro/enoam/data/141054/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span><sup><a href="#curatornote-2" id="curatornote-ref-2">[2]</a></sup> e l’<span about="https://w3id.org/moro/enoam/data/141054/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>.</p><p class="paragraph" data-counter="2" id="p-2">Del documento elaborato dalla Commissione apprezziamo l’ampiezza di visione, la compiutezza dei dati e la sincerità con cui le prospettive d’azione concreta sono evocate.</p><p class="paragraph" data-counter="3" id="p-3">Soprattutto corretta ci appare la distinzione fra impostazione globale del problema e impostazione bilaterale.</p><p class="paragraph" data-counter="4" id="p-4">Non vi è dubbio che per quanto riguarda l’impostazione globale la <span about="https://w3id.org/moro/enoam/data/141054/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> non può essere sola ad agire; in questo ampio contesto, non basta che la <span about="https://w3id.org/moro/enoam/data/141054/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> mostri la propria disponibilità, ma occorre che continui a farsi promotrice di ogni iniziativa suscettibile di diminuire lo squilibrio che caratterizza i rapporti fra Paesi a diverso grado di sviluppo.</p><p class="paragraph" data-counter="5" id="p-5">Tuttavia è nel settore dei rapporti bilaterali fra la <span about="https://w3id.org/moro/enoam/data/141054/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e i Paesi dell’<span about="https://w3id.org/moro/enoam/data/141054/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> che qualcosa può essere fatto e deve essere fatto senza indugio.</p><p class="paragraph" data-counter="6" id="p-6">È chiaro che quel che si potrà realizzare in questo settore non va visto avendo unicamente in mente le possibilità attuali di scambio. Occorrerà anche che le politiche commerciale ed agricola della <span about="https://w3id.org/moro/enoam/data/141054/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> si sviluppino in modo da tener conto della esigenza di stimolare questi scambi.</p><p class="paragraph" data-counter="7" id="p-7">Ad esempio, una politica agricola comune che, puntando esclusivamente su un aumento del tasso di approvvigionamento di alcuni prodotti agricoli nell’ambito del mercato comune, limitasse inesorabilmente le possibilità di espansione equilibrata dei rapporti commerciali con i Paesi dell’<span about="https://w3id.org/moro/enoam/data/141054/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> e, in generale, con i Paesi in via di sviluppo, non sarebbe una politica comunitaria responsabile.</p><p class="paragraph" data-counter="8" id="p-8">D’altra parte, non possiamo ignorare talune esigenze fondamentali dei Paesi latino-americani. Essi, con il “consenso” di <span about="https://w3id.org/moro/enoam/data/141054/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/vina-del-mar" typeof="deo:Reference">Viña del Mar</span><sup><a href="#curatornote-3" id="curatornote-ref-3">[3]</a></sup>, hanno chiaramente indicato fra le condizioni essenziali del loro sviluppo economico la necessità di esportare sempre più, in avvenire, a prezzi remunerativi, in particolare sui mercati nord-americano ed europeo, i loro prodotti di base.</p><p class="paragraph" data-counter="9" id="p-9">Sotto questo profilo, l’approccio bilaterale ci sembra anch’esso opportuno e necessario, non solo perché risponde alle esigenze formali di adempimento delle norme del Trattato relativo alla politica commerciale comune, ma anche perché esso varrà a sensibilizzare ulteriormente la <span about="https://w3id.org/moro/enoam/data/141054/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> sulla opportunità di mantenere un giusto equilibrio, come ho già detto, fra esigenze di produzione interna ed esigenze di sviluppo degli scambi. Ciò consentirà anche di tener conto delle differenze di sviluppo economico e sociale esistenti fra i singoli Paesi del <span about="https://w3id.org/moro/enoam/data/141054/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/america-latina" typeof="deo:Reference">sub-continente</span>.</p><p class="paragraph" data-counter="10" id="p-10">Riteniamo pertanto che i lavori comunitari già iniziati, oltre a chiarire il problema dei rapporti tra <span about="https://w3id.org/moro/enoam/data/141054/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span> ed <span about="https://w3id.org/moro/enoam/data/141054/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> nel suo insieme, debbano parallelamente approfondire l’esame delle possibilità attuali e future di una trattativa bilaterale tra la <span about="https://w3id.org/moro/enoam/data/141054/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e alcuni Paesi dell’<span about="https://w3id.org/moro/enoam/data/141054/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>.</p><p class="paragraph" data-counter="11" id="p-11">In vista di questo ormai indilazionabile approfondimento dobbiamo anche insistere sulla proposta contenuta nel memorandum del Governo italiano, concernente l’opportunità di istituire una Commissione mista di contatto di carattere permanente fra la <span about="https://w3id.org/moro/enoam/data/141054/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ed i paesi latino-americani. Il parallelo svolgimento delle discussioni in tale Commissione e nel Gruppo di lavoro ad hoc che ha già iniziato la sua attività, contribuirebbe infatti a meglio puntualizzare il problema anche nei suoi aspetti bilaterali.</p><p class="paragraph" data-counter="12" id="p-12">In considerazione di quanto ho sin qui esposto ritengo che il Consiglio non dovrebbe limitarsi, nel concludere questo dibattito, a mettere l’accento sull’aspetto d’insieme del problema, ma dovrebbe anche convenire che almeno una eguale attenzione deve essere riservata ai suoi aspetti bilaterali.</p><p class="paragraph" data-counter="13" id="p-13">Sarebbe anche opportuno, a mio avviso, che il Consiglio stabilisse sin d’ora una data non troppo lontana alla quale riprendere questo importante problema, sulla base di un rapporto provvisorio sui progressi frattanto realizzati.</p><ol id="curatorNotes"><li about="https://w3id.org/moro/enoam/data/141054/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Poiché la presidenza di turno dal 1° luglio era dei Paesi Bassi, il riferimento è a Joseph Marie Antoine Hubert Luns (1911-2002), giurista ed esponente politico del Katholieke Volkspartij (Partito popolare cattolico), dal 1952 guidava la politica estera dei Paesi Bassi. <a href="#curatornote-ref-1">↑</a></li><li about="https://w3id.org/moro/enoam/data/141054/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li><li about="https://w3id.org/moro/enoam/data/141054/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il “Consenso Latinoamericano de Viña del Mar” del maggio del 1969 era la dichiarazione della Comisión Especial de Coordinación Latinoamericana (Cecla) che definiva una posizione comune di fronte agli Stati Uniti. <a href="#curatornote-ref-3">↑</a></li></ol></body></html>