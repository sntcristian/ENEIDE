<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.159" name="dcterms.relation"/><meta content="10.48678/unibo/aldomoro1.4.1.159" name="dcterms.identifier"/><meta content="Moro, Aldo, [Risposta al brindisi del ministro degli Esteri danese Hartling], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.159." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Risposta al brindisi del ministro degli Esteri danese Hartling]</title>
<div id="mentionMeta"><meta about="https://w3id.org/moro/enoam/data/poul-hartling" typeof="foaf:Person"/><meta about="https://w3id.org/moro/enoam/data/poul-hartling" content="Poul Hartling" property="rdfs:label"/><meta about="https://w3id.org/moro/enoam/data/poul-hartling" property="owl:sameAs" resource="http://www.wikidata.org/entity/Q348901"/><meta about="https://w3id.org/moro/enoam/data/poul-hartling" content="Hartling, Poul" property="skos:prefLabel"/><meta about="https://w3id.org/moro/enoam/data/copenaghen" typeof="dcterms:Location"/><meta about="https://w3id.org/moro/enoam/data/copenaghen" content="Copenaghen" property="rdfs:label"/><meta about="https://w3id.org/moro/enoam/data/copenaghen" property="owl:sameAs" resource="http://www.wikidata.org/entity/Q1748"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/danimarca" typeof="dcterms:Location"/><meta about="https://w3id.org/moro/enoam/data/danimarca" content="Danimarca" property="rdfs:label"/><meta about="https://w3id.org/moro/enoam/data/danimarca" property="owl:sameAs" resource="http://www.wikidata.org/entity/Q35"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Risposta al brindisi del ministro degli Esteri danese Hartling]</h1><p>Signor <span about="https://w3id.org/moro/enoam/data/141159/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/poul-hartling" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">vorrei anzitutto esprimerle i più vivi ringraziamenti per l’invito a compiere una visita ufficiale a <span about="https://w3id.org/moro/enoam/data/141159/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span> e per l’amichevole ospitalità con la quale i miei collaboratori ed io siamo stati accolti sin dall’arrivo. Le sono poi sinceramente grato delle parole di benvenuto che <span about="https://w3id.org/moro/enoam/data/141159/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/poul-hartling" typeof="deo:Reference">Ella</span> ha voluto così gentilmente rivolgermi e che richiamano i sentimenti di antica e profonda amicizia che uniscono i nostri due Paesi.</p><p class="paragraph" data-counter="2" id="p-2">Sono particolarmente lieto di ritrovarmi in questa magnifica metropoli che ha mantenuto attraverso i secoli attivi contatti con le nostre città marinare. Questi significativi legami hanno certamente molto contribuito a formare una salda tradizione di cordiale intesa, del resto destinate ad ampliarsi in un contesto storico-politico oggi infinitamente più vasto.</p><p class="paragraph" data-counter="3" id="p-3">La politica estera italiana, Signor <span about="https://w3id.org/moro/enoam/data/141159/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/poul-hartling" typeof="deo:Reference">Ministro</span>, è come quella del Suo Paese, ispirata alla collaborazione fra i popoli ed alla salvaguardia della pace. Come la <span about="https://w3id.org/moro/enoam/data/141159/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/danimarca" typeof="deo:Reference">Danimarca</span>, l’<span about="https://w3id.org/moro/enoam/data/141159/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> crede che le <span about="https://w3id.org/moro/enoam/data/141159/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> possano e debbano svolgere une funzione essenziale non solo nel difficile compito di mantenere la pace e di tutelare la legalità internazionale, ma anche in quello di promuovere un ordinato progresso lottando contro il sottosviluppo ed eliminando, sia pur gradualmente, il divario esistente fra Paesi ricchi e Paesi poveri.</p><p class="paragraph" data-counter="4" id="p-4">L’<span about="https://w3id.org/moro/enoam/data/141159/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è fermamente legata all’<span about="https://w3id.org/moro/enoam/data/141159/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza Atlantica</span><sup><a href="#curatornote-2" id="curatornote-ref-2">[2]</a></sup>, come strumento di difesa e premessa di distensione e di pace. Essa vuole offrire un attivo contributo ad un più fiducioso assetto della vita internazionale, partecipando con impegno al dialogo Est-Ovest e sforzandosi di rimuovere gli ostacoli che si frappongono ad una più stretta collaborazione fra tutti i popoli del continente. A questo fine riteniamo che una conferenza sulla sicurezza<sup><a href="#curatornote-3" id="curatornote-ref-3">[3]</a></sup>, adeguatamente preparata, potrebbe gettare le basi di una convivenza più articolata e più feconda in <span about="https://w3id.org/moro/enoam/data/141159/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. In tale incontro ci si dovrà avviare non appena possibile, quando cioè si abbia la certezza – in primo luogo attraverso la conclusione di opportune intese sul problema di Berlino – che susciti l’atmosfera propizia per un lavoro efficace ed un’intesa europea.</p><p class="paragraph" data-counter="5" id="p-5">Nello spirito di questa comune aspirazione al dialogo politico ed a ragionevoli ed utili convergenze, il Governo italiano collabora con grande impegno alla costruzione di una <span about="https://w3id.org/moro/enoam/data/141159/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita, una <span about="https://w3id.org/moro/enoam/data/141159/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> libera, democratica, umana, rispettosa delle caratteristiche nazionali di ogni popolo, ma sensibile al comune patrimonio di civiltà e di storia, pronta ad assolvere un’importante funzione ed a contribuire all’equilibrio del mondo. È per noi motivo di vivo compiacimento constatare come la <span about="https://w3id.org/moro/enoam/data/141159/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/danimarca" typeof="deo:Reference">Danimarca</span> sia pronta a recare un suo valido ed originale contributo a questa grande impresa, con l’apporto di una esperienza e di una cultura che noi ben conosciamo ed apprezziamo.</p><p class="paragraph" data-counter="6" id="p-6">Mi consenta, Signor <span about="https://w3id.org/moro/enoam/data/141159/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/poul-hartling" typeof="deo:Reference">Ministro</span>, di accennare brevemente anche al favorevole andamento delle nostre relazioni bilaterali. L’intercambio economico in continua espansione, la cooperazione culturale così felicemente promossa dai nostri Istituti di Cultura nelle rispettive capitali, il movimento turistico sempre crescente, sono dati molto significativi e garanzia dell’opera efficace che i due Paesi potranno svolgere nel quadro più vasto della <span about="https://w3id.org/moro/enoam/data/141159/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità europea</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="7" id="p-7">In tale prospettiva sono lieto, Signor <span about="https://w3id.org/moro/enoam/data/141159/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/poul-hartling" typeof="deo:Reference">Ministro</span>, di levare il calice al benessere ed alla prosperità del nobile popolo danese, alla Sua personale felicità ed all’amicizia sincera e profonda che anima i nostri due Paesi.</p><ol id="curatorNotes"><li about="https://w3id.org/moro/enoam/data/141159/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Poul Hartling (1814-2000), pastore luterano ed esponente politico del Partito liberale danese, dal 1968 era ministro degli Esteri di Danimarca. <a href="#curatornote-ref-1">↑</a></li><li about="https://w3id.org/moro/enoam/data/141159/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nato (North Atlantic Treaty Organization) è l’organizzazione occidentale difensiva basata sul Patto Atlantico del 1949. <a href="#curatornote-ref-2">↑</a></li><li about="https://w3id.org/moro/enoam/data/141159/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-3">↑</a></li><li about="https://w3id.org/moro/enoam/data/141159/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-4">↑</a></li></ol></body></html>