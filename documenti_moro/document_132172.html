<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.172" name="dcterms.relation"/><meta content="10.48678/unibo/aldomoro1.3.2.172" name="dcterms.identifier"/><meta content="Moro, Aldo, [Resoconto del discorso tenuto a Roma in occasione del XL° anniversario della fondazione dell’Ice], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.172." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Roma in occasione del XL° anniversario della fondazione dell'Ice</title>
<div id="mentionMeta"><meta about="https://w3id.org/moro/enoam/data/giusto-tolloy" typeof="foaf:Person"/><meta about="https://w3id.org/moro/enoam/data/giusto-tolloy" content="Giusto Tolloy" property="rdfs:label"/><meta about="https://w3id.org/moro/enoam/data/giusto-tolloy" property="owl:sameAs" resource="http://www.wikidata.org/entity/Q16561152"/><meta about="https://w3id.org/moro/enoam/data/giusto-tolloy" content="Tolloy, Giusto" property="skos:prefLabel"/><meta about="https://w3id.org/moro/enoam/data/antigono-donati" typeof="foaf:Person"/><meta about="https://w3id.org/moro/enoam/data/antigono-donati" content="Antigono Donati" property="rdfs:label"/><meta about="https://w3id.org/moro/enoam/data/antigono-donati" property="owl:sameAs" resource="http://www.wikidata.org/entity/Q3618697"/><meta about="https://w3id.org/moro/enoam/data/antigono-donati" content="Donati, Antigono" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Roma in occasione del XL° anniversario della fondazione dell'Ice </h1><p class="paragraph" data-counter="1" id="p-1">Prendendo brevemente la parola al termine della cerimonia celebrativa del quarantesimo anniversario della fondazione dell’Ice, il presidente del Consiglio on. Aldo Moro ha espresso il suo vivo compiacimento per l’attività che l’Istituto svolge con tanta efficacia, per promuovere i nostri scambi con l’estero. Facendo poi riferimento alla osservazioni ed alle indicazioni contenute negli interventi del Ministro per il Commercio Estero, sen. <span about="https://w3id.org/moro/enoam/data/132172/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giusto-tolloy" typeof="deo:Reference">Tolloy</span> e del Presidente dell’Ice prof. <span about="https://w3id.org/moro/enoam/data/132172/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/antigono-donati" typeof="deo:Reference">Donati</span>, l’on. Moro ha riconfermato l’attenzione doverosa con la quale il Governo guarda ai problemi relativi all’auspicata intensificazione delle nostre correnti commerciali. Le esigenze così prospettate e le stimolanti considerazioni svolte restano acquisite nel complesso delle iniziative che il Governo intende assumere, in conformità del programma quinquennale di sviluppo, per dare il giusto rilievo a questa componente essenziale della ricchezza nazionale.</p><p class="paragraph" data-counter="2" id="p-2">Il Presidente del Consiglio ha poi richiamato, in relazione all’eccezionale sviluppo assunto in un difficile momento della nostra evoluzione economica dalle esportazioni, le sperimentate capacità degli operatori del settore, il loro coraggio, la loro inventiva, la loro attitudine ad affrontare con impegno e successo la competizione internazionale. E ricordando siffatte meritorie iniziative, che hanno contribuito al superamento di un momento assai duro per la nostra economia, naturalmente agli imprenditori vanno associati i tecnici ed i lavoratori che hanno secondato questa azione e ne hanno reso possibile il fecondo sviluppo. Ora l’Amministrazione diretta dello Stato e quella pubblica indiretta, costituita appunto dall’Ice, hanno creato le premesse e le condizioni per questo svolgimento, realizzando un utile contemperamento di diverse, ma convergenti assunzioni di responsabilità. e così sarà in avvenire. Non mancherà, di fronte alle ampie prospettive indicate per gli anni 70, l’impegno assiduo dello Stato. E non mancherà la genialità creatrice degli operatori e dei lavoratori italiani.</p><p class="paragraph" data-counter="3" id="p-3">Il Presidente del Consiglio on. Moro ha poi sottolineato il carattere aperto che la nostra economia intende mantenere contro ogni assurda involuzione autarchica: una posizione cioè di coraggio e di gara in armonia con i valori di libertà che sono propri delle moderne società ed in aree sempre più vaste.</p><p class="paragraph" data-counter="4" id="p-4">In questa larghezza di orizzonti si vanno dunque sviluppando correnti di traffico e crescenti contatti tra i popoli. L’<span about="https://w3id.org/moro/enoam/data/132172/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non solo promuovere intendi ed equilibrati rapporti commerciali, ma anche relazioni politiche sempre più intime in una fondamentale fiducia nel destino unitario della comunità umana. La nostra è dunque non solo una politica aperta sul terreno economico, ma una politica di amicizia e di cooperazione sul terreno politico. Fa fede della rispondenza a tale profondo sentimento del popolo italiano la ricca e qualificata presenza, in questa significativa cerimonia, delle rappresentanze diplomatiche accreditate in <span about="https://w3id.org/moro/enoam/data/132172/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, alle quali il Presidente del Consiglio ha rivolto, in questo spirito, un deferente ed augurale saluto.</p><p class="paragraph" data-counter="5" id="p-5">Successivamente il Presidente del Consiglio ha consegnato il “mercantile d’oro” offerto dagli operatori economici al prof. <span about="https://w3id.org/moro/enoam/data/132172/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/antigono-donati" typeof="deo:Reference">Donati</span>.</p></body></html>