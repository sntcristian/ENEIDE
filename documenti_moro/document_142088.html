<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.088" name="dcterms.relation"/><meta content="10.48678/unibo/aldomoro1.4.2.088" name="dcterms.identifier"/><meta content="Moro, Aldo, [Una lettera all’onorevole Finocchiaro], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.088." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Una lettera all’onorevoleFinocchiaro]</title>
<div id="mentionMeta">
<meta about="https://w3id.org/moro/enoam/data/beniamino-finocchiaro" typeof="foaf:Person"/>
<meta about="https://w3id.org/moro/enoam/data/beniamino-finocchiaro" content="Beniamino Finocchiaro" property="rdfs:label"/>
<meta about="https://w3id.org/moro/enoam/data/beniamino-finocchiaro" property="owl:sameAs" resource="http://www.wikidata.org/entity/Q3638189"/><meta about="https://w3id.org/moro/enoam/data/beniamino-finocchiaro" content="Finocchiaro, Beniamino" property="skos:prefLabel"/>
<meta about="https://w3id.org/moro/enoam/data/luigi-gui" typeof="foaf:Person"/>
<meta about="https://w3id.org/moro/enoam/data/luigi-gui" content="Luigi Gui" property="rdfs:label"/>
<meta about="https://w3id.org/moro/enoam/data/luigi-gui" property="owl:sameAs" resource="http://www.wikidata.org/entity/Q1415906"/><meta about="https://w3id.org/moro/enoam/data/luigi-gui" content="Gui, Luigi" property="skos:prefLabel"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Una lettera all’onorevole
 
  Finocchiaro
 
 ]
</h1><p class="paragraph" data-counter="1" id="p-1">
<em>
  « Gentilissimo
  <span about="https://w3id.org/moro/enoam/data/142088/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/beniamino-finocchiaro" typeof="deo:Reference">
   Presidente
  </span>
<sup>
<a href="#curatornote-1" id="curatornote-ref-1">
    [1]
   </a>
</sup>
  , La ringrazio di essersi fatto autorevole portavoce delle preoccupazioni che l’inasprirsi degli atti di terrorismo politico dell’estrema destra diffonde nell’opinione pubblica pugliese.
 </em>
</p><p class="paragraph" data-counter="2" id="p-2">
<em>
  « Ho concordato col
  <span about="https://w3id.org/moro/enoam/data/142088/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/luigi-gui" typeof="deo:Reference">
   ministro dell’Interno
  </span>
<sup>
<a href="#curatornote-2" id="curatornote-ref-2">
    [2]
   </a>
</sup>
  di intensificare, in ogni forma possibile, la più scrupolosa vigilanza delle Forze dell’ordine, nell’intento non solo di reprimere, ma soprattutto di prevenire gli episodi lamentati.
 </em>
</p><p class="paragraph" data-counter="3" id="p-3">
<em>
  « Non mi nascondo la difficoltà e l’inadeguatezza che stiamo tuttavia cercando di eliminare, sia sotto il profilo della preparazione ad un così arduo compito, che sotto quello della disponibilità dei mezzi e degli strumenti.
 </em>
</p><p class="paragraph" data-counter="4" id="p-4">
<em>
  « Voglio aggiungere che molta fiducia ripongo nella presenza e nell’iniziativa politica dei partiti, dei gruppi sociali, dei cittadini, di tutte le componenti, insomma, che possono influire nel creare un clima di rifiuto della violenza e di sincera adesione ai valori affermati dalla nostra Costituzione. Dobbiamo radicare nell’esperienza di oggi il senso vivo della continuità di quei valori che traggono origine dalla tensione ideale e morale della Resistenza e si compendiano nella riconquista della libertà e di un ordinamento autenticamente democratico.
 </em>
</p><p class="paragraph" data-counter="5" id="p-5">
<em>
  « Queste acquisizioni, che hanno qualificato gli ultimi trent’anni della nostra storia nazionale, restituendo al popolo italiano un ruolo dignitoso e rispettato sul piano interno ed internazionale, ci permettono di guardare, nonostante tutto, con speranza all’avvenire. Nulla di tutto questo possiamo perdere o anche solo compromettere per noi e per i nostri figli.
 </em>
</p><p class="paragraph" data-counter="6" id="p-6">
<em>
  « Le assicuro perciò il massimo impegno del Governo e mio personale per la difesa e la promozione di questo inalienabile patrimonio della nostra coscienza e della nostra vicenda, politica ed umana ».
 </em>
</p><ol id="curatorNotes">
<li about="https://w3id.org/moro/enoam/data/142088/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Beniamino
   
    Finocchiaro
   
   (1923-2003), insegnante e politico italiano, deputato alla Camera per il Psi dal 1963 al 1968, dal 1970 al 1975 fu presidente del Consiglio regionale della Puglia e dal 1975 al 1977 fu presidente della Rai. Nel 1983 fu eletto al Senato.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142088/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Luigi Gui (1914-2010), politico italiano, deputato per la Dc (dal 1948 al 1976 e dal 1979 al 1983) e senatore fra il 1976 e il 1979. Fra i diversi incarichi istituzionali che assunse, fu ministro della Pubblica Istruzione fra il 1962 e il 1968, della Difesa dal 1968 al 1970 e dell’Interno dal 1974 al 1976. Fu coinvolto, nella metà degli anni Settanta, nello scandalo Lockheed, ma dopo il processo venne assolto dalla Corte costituzionale (che allora svolgeva funzioni di tribunale per gli atti compiuti dai ministri nelle proprie funzioni).
   <a href="#curatornote-ref-2">
    ↑
   </a>

</li>
</ol></body></html>