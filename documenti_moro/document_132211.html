<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.211" name="dcterms.relation"/><meta content="10.48678/unibo/aldomoro1.3.2.211" name="dcterms.identifier"/><meta content="Moro, Aldo, [Saluto ai leaders dell'Internazionale socialista a Villa Madama], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.211." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Saluto ai leaders dell'Internazionale socialista a Villa Madama</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Saluto ai leaders dell'Internazionale socialista a Villa Madama </h1><p>Signori ministri, onorevoli, signori,</p><p class="paragraph" data-counter="1" id="p-1">Mi sia consentito di porgere agli illustri esponenti del socialismo europeo, qualificati rappresentanti di numerosi paesi amici, il fervido saluto ed il benvenuto del governo e mio personale. Penso che sia di auspicio il fatto che convengano in <span about="https://w3id.org/moro/enoam/data/132211/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> i rappresentanti più autorevoli di una grande corrente popolare che, insieme con altre forze democratiche soprattutto con quella democratica cristiana, ha dato la sua impronta alla fase storica succeduta al secondo conflitto mondiale ed ha concorso a confermare nella via della libertà e della giustizia i nostri paesi, usciti dalle tracce del travaglio della guerra. </p><p class="paragraph" data-counter="2" id="p-2">Nel complesso, socialismo e democrazia cristiana costituiscono senza dubbio due pilastri sui quali hanno appoggiato appoggiano il progresso sociale, le libere istituzioni, la pace e la cooperazione in <span about="https://w3id.org/moro/enoam/data/132211/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. E in questa prospettiva che la collaborazione delle forze socialiste e democratiche cristiane costituisce un fatto storico di importanza fondamentale.</p><p class="paragraph" data-counter="3" id="p-3">Pur differenti per origine e di ideologie, queste due grandi correnti politiche hanno trovato un fecondo terreno di intesa nel rispetto dell'uomo e nello sforzo diretto ad assicurare a tutti, senza distinzione di opinione, di fede, di sangue e di classe, uguali possibilità di sviluppare la propria personalità in una società democratica.</p><p class="paragraph" data-counter="4" id="p-4">Sono nostri comuni ideali la libertà, la giustizia e la pace.</p><p class="paragraph" data-counter="5" id="p-5">Una pace fondata sulla libertà e la giustizia, garantita cioè dal progresso civile, dalla esaltazione della dignità umana, dal piano sviluppo delle istituzioni democratiche appunto questi sono i principi che ci avvicinano e che ispirano la nostra collaborazione sul piano interno su quella internazionale. Se noi sapremo tenerli sempre presenti la nostra opera quotidiana, se la nostra azione politica sarà sempre cosciente del rapporto delle nostre ragioni e quelle altrui, tra legittimi interessi particolari ed interesse generale, allora potremmo nutrire la fondata speranza di preparare un futuro migliore, un più alto livello di civiltà.</p><p class="paragraph" data-counter="6" id="p-6">Noi siamo altresì convinti che queste finalità comuni, nel veloce evolvere della realtà internazionale e nello sviluppo della scienza e della tecnica, portino necessariamente i popoli del nostro Continente verso forme sempre più intense di collaborazione europea; e ci rallegriamo di sapere che proprio a questo tema il loro Convegno intende dedicare la più profonda attenzione.</p><p class="paragraph" data-counter="7" id="p-7">L’Italia democratica ha inteso ispirare la propria azione a tutte queste alte finalità nella fedeltà ai suoi impegni internazionali, nella ricerca quotidiana della concordia, della comprensione e dell’amicizia tra i popoli di ogni continente, nella collaborazione in vista dell’unificazione europea.</p><p class="paragraph" data-counter="8" id="p-8">Ed in questo impegno essa si sente vicina e solidale con i popoli che voi, illustri ospiti, in così larga misura e con tanta autorità rappresentate.</p><p class="paragraph" data-counter="9" id="p-9">E l’augurio che all’inizio di questo nuovo anno vorrei rivolgere a tutti i presenti è che l’opera comune possa contribuire a stabilire nel mondo una pace sicura nella libertà e nella giustizia e dare rinnovato vigore alle speranze di tutti coloro che, come noi, credono nel comune destino della <span about="https://w3id.org/moro/enoam/data/132211/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><p class="paragraph" data-counter="10" id="p-10">Con questi sentimenti, Signori, levo il calice per brindare all’amicizia ed alla feconda collaborazione tra i nostri popoli, alla felicità e al benessere delle loro persone.</p></body></html>