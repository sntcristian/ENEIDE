<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.079" name="dcterms.relation"/><meta content="10.48678/unibo/aldomoro1.3.2.079" name="dcterms.identifier"/><meta content="Moro, Aldo, [Discorso tenuto a Roma al Consiglio nazionale Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.079." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Roma al Consiglio nazionale Dc</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/consiglio-nazionale-dell-economia-e-del-lavoro" typeof="foaf:Organization"/><meta about="https://w3id.org/moro/enoam/data/consiglio-nazionale-dell-economia-e-del-lavoro" content="CNEL" property="rdfs:label"/><meta about="https://w3id.org/moro/enoam/data/consiglio-nazionale-dell-economia-e-del-lavoro" property="owl:sameAs" resource="http://www.wikidata.org/entity/Q3687370"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Roma al Consiglio nazionale Dc </h1><p>Cari amici, </p><p class="paragraph" data-counter="1" id="p-1">Al termine di questo importante Consiglio nazionale della <span about="https://w3id.org/moro/enoam/data/132079/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, il quale chiude un periodo difficile e travagliato della vita del nostro Partito e, più in generale, della vita politica italiana ed apre nuove prospettive alla nostra azione a servizio del popolo italiano, vorrei dire la mia soddisfazione e la mia speranza per le positive conclusioni che stanno per essere qui sanzionate e per i fermi propositi di unità, di solidarietà, di responsabilità e d'impegno politico che sono stati manifestati da tutte le parti in questa sessione dei nostri lavori. lo sono profondamente convinto della sincerità di questi sentimenti e del valore costruttivo della iniziativa politica che sta per essere assunta nell'ambito della Direzione unitaria ed altamente rappresentativa che sarà costituita per mandato di questo Consiglio nazionale. Essa sarà la manifestazione evidente della capacità e della volontà della <span about="https://w3id.org/moro/enoam/data/132079/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> di tenere fermamente il suo posto di decisiva responsabilità nella vita politica italiana. Sarà espressione della profonda solidarietà che ci unisce, al di là di passeggeri e superficiali dissensi, nella consapevolezza di una importante funzione da assolvere oggi come ieri, per la continuità e stabilità della vita democratica in Italia. </p><p class="paragraph" data-counter="2" id="p-2">Noi vogliamo rispondere con la nostra responsabile decisione all'attesa di una opinione pubblica preoccupata e, malgrado tutto, fiduciosa; di una opinione pubblica, che è più vasta del nostro Partito e del nostro stesso elettorato, la quale sente quanto sia decisivo in questo momento storico, come sia specifico ed essenziale, senza possibilità di surrogazione, il compito che spetta al nostro Partito per l'ordinato e libero sviluppo della vita politica, economica e sociale del Paese. La nostra risposta significa il rifiuto di creare, in forza della nostra assenza, della nostra decadenza, della nostra disunione, un vuoto estremamente pericoloso, un vuoto sconvolgente nella vita politica italiana. Tutti abbiamo potuto cogliere, di quando in quando e soprattutto negli ultimi tempi, accanto a giudizi critici talvolta superficiali, eccessivi o addirittura ingiusti, un sentimento assai comune e vasto di trepidazione e di incertezza, un appello pressante come un'estrema ed acuta consapevolezza della funzione vitale della <span about="https://w3id.org/moro/enoam/data/132079/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> nell'equilibrio democratico in Italia. lo credo, pur avendo presenti le difficili esperienze che abbiamo vissuto e specie quelle degli ultimi tempi, che l'allarme manifestatosi, di quando in quando, in Italia o all'estero sulla fermezza, sulla coerenza, sulla unità, sulla praticità ideale della <span about="https://w3id.org/moro/enoam/data/132079/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, sulla serietà e sul valore costruttivo della sua linea politica, sia eccessivo e talvolta veramente ingiusto. E tuttavia, in momenti così delicati per la vita del paese, è comprensibile, è naturale che il partito dia una risposta vigorosa ed inequivocabile, riconfermando, come ora fa, tutto quello che ci unisce, rivendicando senza incrinatura la sua autorità e la sua credibilità di fronte al popolo italiano, cancellando anche l'apparenza di quella discontinuità nella quale possa insinuarsi il cuneo dell'altrui disarticolante iniziativa politica. Un simile sforzo era dunque doveroso e necessario. </p><p class="paragraph" data-counter="3" id="p-3">Mi compiaccio che questo dovere sia stato compiuto da tutti, volenterosamente, anche a costo di sacrificio e con estrema moderazione. Mi compiaccio che a questa ineluttabile esigenza politica si sia risposto con il consueto e vigoroso senso di responsabilità da parte della <span about="https://w3id.org/moro/enoam/data/132079/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. E nel ringraziare tutti gli amici per la loro prontezza, per la loro disponibilità, per la loro fedeltà agli ideali ed alla funzione storica della <span about="https://w3id.org/moro/enoam/data/132079/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, un particolare sentimento di apprezzamento, di solidarietà e di augurio desidero esprimere al Segretario politico, all'on. <span about="https://w3id.org/moro/enoam/data/132079/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span>, che ha sentito appassionatamente le esigenze politiche nel momento, che ha creduto nella <span about="https://w3id.org/moro/enoam/data/132079/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, negli uomini della <span about="https://w3id.org/moro/enoam/data/132079/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ed ha tessuto pazientemente i fili di questa rinnovata intesa che significa un rilancio ideale della <span about="https://w3id.org/moro/enoam/data/132079/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> nel Paese. Una assicurazione agli amici, un monito agli avversari troppo superficiali e frettolosi. Essi dovranno rinviare nel tempo le loro, del resto vane, speranze di una irrimediabile frattura e di una declinante presenza della <span about="https://w3id.org/moro/enoam/data/132079/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Ritengo questo mio apprezzamento per il risultato unitario del nostro Consiglio nazionale in linea con la mia concezione e la mia esperienza della vita del Partito. lo sono stato sempre fervido, qualcuno ha detto, con una punta di commiserazione, patetico assertore dell'unità della <span about="https://w3id.org/moro/enoam/data/132079/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. </p><p class="paragraph" data-counter="4" id="p-4">Ho ritenuto e ritengo saldissimo, alla luce degli ideali che ci ispirano, il vincolo che ci stringe. Noi democratici cristiani non siamo un gruppo di potere. Nelle alterne e logoranti vicende di una così lunga e difficile esperienza politica siamo rimasti uniti per una profonda adesione ai principi della dottrina sociale cristiana, a qualche cosa che è più che una tecnica politica e cioè un complesso di valori umani, una straordinaria forza emotiva capace di rivolgersi a masse di popolo, per indirizzarle ordinatamente, umanamente verso traguardi di libertà, di dignità, di giustizia sociale. Siamo rimasti uniti per una lucida visione dei nostri compiti storici nella società italiana, che abbiamo saputo seguire ed interpretare nelle sue grandi trasformazioni, nell'arco di vent'anni di storia del nostro Paese. Queste trasformazioni sono anch'esse frutto del nostro lavoro, del nostro impegno, del nostro rispetto per la libertà, della nostra volontà di giustizia e di progresso, ecco perché questi mutamenti, per profondi che essi siano e ricchi di problemi, non ci colgono impreparati e non possono cancellare, anche se costa lo sforzo di adattamento, la forza politica che ha ordinato e rinnovato il Paese e vuole continuare ad ordinarlo ed a rinnovarlo. È in questo lavoro quotidiano di comprensione e di adesione la ragione di un continuo interno movimento in seno alla <span about="https://w3id.org/moro/enoam/data/132079/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Vi sono certo, a creare problemi per la nostra unità, quelle cristallizzazioni di gruppo, quel non so che di chiuso, diffidente ed ostile che c'è talvolta tra noi e che dobbiamo e vogliamo superare. Ma c'è anche il travaglio generoso della nostra interpretazione della realtà, della nostra ricerca di verità, della scelta della via migliore per servire il paese e salvare ed approfondire la vita democratica. Ecco perché i nostri problemi sono più complessi, più seri e più umani che non appaia a prima vista. Ma ecco perché li vogliamo affrontare nella sede adatta, nella confidenza e nel rispetto, al di là delle cristallizzazioni e discriminazioni, in un confronto di idee, in una vigorosa dialettica politica, nella visibile espressione di una comune matrice ideale e di comuni obiettivi ed ideali. </p><p class="paragraph" data-counter="5" id="p-5">La smobilitazione delle correnti, la progressiva ricostituzione di un tessuto comune della <span about="https://w3id.org/moro/enoam/data/132079/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, la grande impresa unitaria alla quale oggi ci accingiamo, non significano dunque impoverimento del dialogo, rinuncia alle convinzioni, un approssimativo e mediocre amalgama di posizioni particolari, ma solo l'abbandono di quel che è meschino, personalistico, inutilmente disarticolante, contraddittorio con quel principio di unità, di forza, di convinzione, di persuasione che deve essere, nella vita democratica, un partito e soprattutto un grande partito<sup><a href="#curatornote-1" id="curatornote-ref-1">[1]</a></sup>. In tutti devono esservi una solida comunanza di ideali e di principi e la assoluta lealtà nei confronti della volontà e della linea del partito. In ciascuno l'originalità della propria intuizione, il servizio reso con l'elaborazione e l'offerta della propria opinione per la decisione impegnativa per tutta la <span about="https://w3id.org/moro/enoam/data/132079/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Non le incrostazioni paralizzanti dunque, ma la libertà del dibattito politico. Non l'uniformità delle posizioni, ma lealtà verso il partito. Questa è la via, la via difficile dell'unità che ci apprestiamo a percorrere, resi sensibili da molteplici esperienze, sollecitati dall'attesa e dal bisogno del Paese. </p><p class="paragraph" data-counter="6" id="p-6">Nessuno si illude che questo metodo nuovo che abbiamo adottato, che questa decisione che abbiamo preso di gettar via quel che mortifica e di lasciare intatto quello che esalta la libertà e la responsabilità dell'uomo politico, valgano a risolvere tutti i problemi dei quali abbiamo sentito e sentiamo il peso. Ma comincia appunto un lungo cammino che può essere fecondo di risultati, se sapremo corrispondere con l'impegno di ogni giorno alla generosità del proposito iniziale. Il profondo ripensamento delle cose del partito, che sono le cose del Paese, gli atteggiamenti e i problemi della società italiana, e non solo i pur essenziali temi organizzativi, al quale ci si avvia con la progettata Assemblea nazionale, offrirà un contributo determinante per una rinnovata vita della <span about="https://w3id.org/moro/enoam/data/132079/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, ricca di ideali, aderente alla realtà, pronta nell'impegno politico, unita in una limpida e libera dialettica delle opinioni. </p><p class="paragraph" data-counter="7" id="p-7">La <span about="https://w3id.org/moro/enoam/data/132079/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> esce da questo Consiglio nazionale con la sua forza unitaria ma con una assoluta lealtà alle decisive scelte politiche dei suoi Congressi di Napoli e di Roma<sup><a href="#curatornote-2" id="curatornote-ref-2">[2]</a></sup>, con una ferma volontà di dare il suo determinante apporto alla collaborazione politica che essa ha voluto in una complessa visione degli interessi e delle esigenze del Paese, con un vigoroso impegno a sostenere il Governo nel quale la sua linea politica si esprime ed a realizzarne completamente il programma. Ripeto oggi quel che dissi al Congresso di Roma, e, se possibile, con maggiore fiducia per l'amichevole e più vasta solidarietà che oggi si è stabilita tra noi e della quale, in quanto investito della responsabilità della guida del Governo, sono particolarmente grato. Questa collaborazione politica è un fatto vitale e durevole della politica italiana. Essa sarà approfondita e sviluppata per la forza delle cose, per la serietà del suo contenuto, per la buona volontà ed il senso di responsabilità dei partiti. Il nostro programma sarà tutto realizzato, talché ne appariranno sempre più evidenti l'interna coerenza ed il profondo significato democratico. Nessuno, ripeto, può attendersi di più, ma nessuno può attendersi di meno di quello che ci siamo impegnati a fare. E del resto, passato il periodo di difficile inizio, compiuta ormai largamente l'elaborazione interna degli importanti e complessi provvedimenti da noi preannunciati, il governo è ora in grado di offrire al Parlamento a successive e ravvicinate scadenze tutti i disegni di legge che qualificano questo Governo. E poiché si invoca da tante parti chiarezza, io credo che noi possiamo offrire una compiuta visione dell'avvenire della società italiana così come noi la immaginiamo, perché non solo le prospettive di sviluppo economico e sociale, ma anche gli strumenti di esso, le linee generali del rinnovamento della società italiana, sono tutti indicati nel programma quinquennale che stiamo per sottoporre, dopo il parere del <span about="https://w3id.org/moro/enoam/data/132079/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">Consiglio Nazionale</span> dell'Economia e del Lavoro, al giudizio del Parlamento<sup><a href="#curatornote-3" id="curatornote-ref-3">[3]</a></sup>. </p><p class="paragraph" data-counter="8" id="p-8">Potremmo poi subito presentare alle Camere il piano della scuola, la legge urbanistica, la nuova legislazione sulle pensioni, la nuova legge sulle società per azioni, la nuova legge di P.S., la riforma della Pubblica Amministrazione. Cito soltanto i provvedimenti la cui elaborazione è più avanzata. Per ragioni di tempo non mi attardo ora in un consuntivo dell'opera svolta nel corso di quest'anno di lavoro, caratterizzato da obiettive e gravi difficoltà. Posso dire che le linee fondamentali del programma di governo sono ormai limpidamente delineate dall'ordinamento regionale, ai provvedimenti per l'agricoltura, dall'intervento straordinario per il Mezzogiorno e le aree assimilate al piano della scuola e alle conseguenti riforme, dal rinnovamento dell'amministrazione dello Stato e dalla legislazione al primo avviamento verso la sicurezza sociale ed alla nuova e razionale legislazione urbanistica. E tutto è legato ed armonizzato nel programma di sviluppo, un importante quadro di riferimento per tutti i problemi della società italiana e le iniziative atte a risolverli sia pure gradualmente, una razionale ed organica visione di insieme nella quale tocca a tutti, ed in prima linea allo Stato assumersi le proprie responsabilità, e tutti possono esercitare, nella salvaguardia non episodica degli interessi collettivi, i propri diritti sanciti dalla Costituzione. </p><p class="paragraph" data-counter="9" id="p-9">È stato questo un anno difficile, dominato dai problemi della congiuntura economica, ai quali è stata portata una costante ed appassionata attenzione con un senso di responsabilità che fa onore a tutti i partiti della coalizione. È questa una materia estremamente difficile da dominare per la sua complessità e per le contrastanti esigenze che essa propone. I ministri competenti vi si sono applicati con estremo impegno e serietà, avendo di mira il duplice obiettivo di assicurare la stabilità monetaria ed in essa la continuità dell'iniziativa economica e il livello dell'occupazione. Sui risultati e sulle prospettive, in una materia così difficile, non sono leciti giudizi sommari. Desidero confermare che è intendimento del Governo continuare a perseguire questa duplice finalità ponendo l'accento, come lo svolgimento congiunturale suggerisce, sul tema della ripresa produttiva e della garanzia dell'occupazione. Troppo evidenti sono le ragioni umane, sociali e politiche che inducono a concentrare l'attenzione su questo punto focale, perché si possa dubitare, pur nella obiettiva difficoltà della situazione, del vigoroso impegno del governo a tutela del mondo del lavoro. Non avendo riguardo alla mia persona, che non ha importanza, ma per rendere giustizia ai partiti della coalizione ed agli uomini che, in rappresentanza di essi, hanno operato nel governo, tutti con solidale impegno, con senso di responsabilità, con l'attenzione rivolta all'intera collettività nazionale, aggiungerò solo che quest'anno di lavoro va giudicato non solo in rapporto a quel che è stato fatto e predisposto con innegabile intensità, ma anche a quello che, in vicende così difficili quali quelle che stanno alle nostre spalle, poteva accadere e non è accaduto. Questo calcolo è sempre difficile, ma non è impossibile né irrilevante per un osservatore obiettivo. Certo è che questa solidarietà nuova, esposta a prove così difficili, ha fronteggiato momenti di emergenza nella vita dello Stato con un equilibrio ed un senso di responsabilità che è giusto registrare. Certo tutto può essere perfezionato ed ogni strumento di azione politica reso più efficace nei tempi e nei modi opportuni. Ma è importante riconoscere che esiste in atto una feconda intesa politica suscettibile di sviluppo e che essa è un punto fermo in una situazione ancora delicata e che richiede perciò un impegno continuo ed una intensa iniziativa realizzatrice. </p><p class="paragraph" data-counter="10" id="p-10">Quando si diceva, all'inizio, del vuoto temuto per una inammissibile assenza o insufficienza della <span about="https://w3id.org/moro/enoam/data/132079/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, il mio pensiero correva, come già altre volte, al rischio di un altro vuoto politico. Il vuoto che si sarebbe verificato e potrebbe verificarsi se fosse mancata o se mancasse una solidarietà di forze politiche atta a costituire una maggioranza di governo. E non una maggioranza quale che sia, ma una maggioranza aderente alla realtà sociale e politica del Paese, atta a rifletterne le esigenze, a comprenderne i problemi, ad assicurare un equilibrio politico, a trovare una rispondenza qualificata nella società italiana. Nella ricerca non di una qualsiasi maggioranza, ma di quella richiesta in questo momento storico abbiamo voluto la politica di centro-sinistra; abbiamo instaurato un nuovo dialogo democratico; abbiamo saggiato, trovato positive le prospettive di collaborazione non solo con i partiti tanto benemeriti della sinistra democratica, ma anche con il <span about="https://w3id.org/moro/enoam/data/132079/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span>. Ci siamo incontrati, partendo da punti di vista diversi e lontani, muovendo al contatto sulla base, ciascuno, della propria autonomia ideologica e politica perché abbiamo sentito tutti che la realtà sociale e politica lo richiedeva; perché questo incontro era la condizione per assicurare l'equilibrio politico e le basi democratiche della nostra convivenza; perché si poteva dare insieme un deciso impulso rinnovatore alla società italiana garantendone la libertà; perché, insomma, c'era per tutti un dovere da compiere e non una utilità o una comodità da conseguire. Questo incontro è costato molto a tutti: ed io debbo dire che non è stato voluto per avidità di potere, ma per una responsabile visione dell'interesse nazionale. È stata una misura di difesa contro il vuoto, contro la radicalizzazione della vita politica, contro i rischi che poteva e può correre la democrazia italiana. Ma è stata insieme una fiduciosa iniziativa rinnovatrice nel senso della giustizia, della libertà, della piena partecipazione dei cittadini ai beni, ai valori, ai poteri della vita sociale e politica. </p><p class="paragraph" data-counter="11" id="p-11">Nel lungo e difficile cammino percorso può sembrare che si sia attenuata la carica ideale ed il valore politico di questa intesa. Ma non è così. Ogni realizzazione passa per una apparente mortificazione. Ma siamo a contatto con le cose e possiamo immaginare di vedere tutto spiegato il nobile disegno di una più alta libertà in una società più giusta ed umana. Questa comunanza di ideali e, pur nella diversità delle ideologie, la base della nostra intesa e la ragione positiva della delimitazione della maggioranza. La quale è, come ebbi già a dire, un fatto politico pieno di significato e non un dato aritmetico occasionale e magari contingente. La netta differenziazione a sinistra ed a destra, come io la prospettai alla Camera, è un dato qualificante della coalizione di governo pur nel corretto rapporto democratico e parlamentare tra maggioranza ed opposizione. Questo confine non potrebbe essere valicato in nessuna direzione<sup><a href="#curatornote-4" id="curatornote-ref-4">[4]</a></sup>. E poiché il punto più impegnativo dell'attuale dibattito è la richiesta comunista di una nuova maggioranza, io debbo confermare che questo confine è insuperabile. Le cose dette in questa sede, la cose volute a conclusione del Consiglio nazionale, la stessa confermata unità della <span about="https://w3id.org/moro/enoam/data/132079/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> sono una risposta negativa a questa richiesta. Ed è un «no» senza alcuna remora conservatrice e reazionaria, perché la volontà della <span about="https://w3id.org/moro/enoam/data/132079/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, la volontà e la ragion d'essere del governo, sono nel senso di una reale significativa evoluzione sociale nel segno della libertà. Nella nostra autonomia e nel segno della libertà, siamo pronti a riprendere serenamente il nostro cammino, se la fiducia che ci è stata data finora da tutti continuerà a sorreggerci. Noi cercheremo di meritarla con la nostra buona fede e con il nostro impegno rigoroso e leale per la realizzazione degli obiettivi politici e programmatici che ponemmo, sin dall'inizio, a base della nostra azione. </p><ol id="curatorNotes"><li about="https://w3id.org/moro/enoam/data/132079/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce alla ritrovata unità in seno alla Dc, di cui è espressione la mozione unitaria firmata dagli esponenti di tutte le correnti in seno al partito e di cui si è accennato nell’introduzione al testo. <a href="#curatornote-ref-1">↑</a></li><li about="https://w3id.org/moro/enoam/data/132079/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si riferisce ai congressi del partito, rispettivamente, del 1962 e del 1964. Il primo apre la stagione del centrosinistra e il secondo la conferma, sebbene debba prendere atto del fallimento del primo governo Moro o della fine della stagione romantica del centrosinistra, per riprendere un’espressione di Flaminio Piccoli. <a href="#curatornote-ref-2">↑</a></li><li about="https://w3id.org/moro/enoam/data/132079/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Ultimato alla fine del 1964, il piano Pieraccini era stato presentato in Consiglio dei ministri nel gennaio 1965. Il piano riprendeva di fatto lo schema già delineato dall’ex ministro del Bilancio Antonio Giolitti, sebbene non prevedesse più l’obbligo da parte delle imprese di comunicare a scadenza biennale il programma di investimenti. <a href="#curatornote-ref-3">↑</a></li><li about="https://w3id.org/moro/enoam/data/132079/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> L’enfasi sull’impossibilità di un ulteriore allargamento a sinistra della maggioranza o di un approccio più morbido verso l’opposizione comunista è, da un lato, una delle costanti della retorica di Moro in questa seconda esperienza di governo – per certi versi un prezzo da pagare per conservare lo spirito riformatore del centrosinistra; dall’altro, è anche una risposta indiretta non solo a coloro i quali, all’interno del Partito, vedono nel centrosinistra un rischio di cedimento sull’argine sinistro ma anche al dirigente socialista Francesco De Martino che puntava invece ad aprire un canale di dialogo con il Partito comunista. <a href="#curatornote-ref-4">↑</a></li></ol></body></html>