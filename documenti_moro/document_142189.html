<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.189" name="dcterms.relation"/><meta content="10.48678/unibo/aldomoro1.4.2.189" name="dcterms.identifier"/><meta content="Moro, Aldo, Riflessione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.189." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>Riflessione</title>
<div id="mentionMeta"><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" content="http://www.wikidata.org/entity/Q817307" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giorgio-amendola" typeof="foaf:Person"/><meta about="https://w3id.org/moro/enoam/data/giorgio-amendola" content="Giorgio Amendola" property="rdfs:label"/><meta about="https://w3id.org/moro/enoam/data/giorgio-amendola" property="owl:sameAs" resource="http://www.wikidata.org/entity/Q939831"/><meta about="https://w3id.org/moro/enoam/data/giorgio-amendola" content="giorgio-amendola" property="wdt:P1986"/><meta about="https://w3id.org/moro/enoam/data/giorgio-amendola" content="Amendola, Giorgio" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" content="http://www.wikidata.org/entity/Q50005" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>	Riflessione</h1><p class="paragraph" data-counter="1" id="p-1">Si parla di una terza fase della vita politica italiana, e ci si interroga circa le formule di governo che potrebbero caratterizzarla e soprattutto gli orientamenti e rapporti dei partiti. Ma queste domande restano per ora senza risposta, anche se appaiono in evidenza alcuni dati di fatto. Si registra una forte spinta a sinistra, evidente nel fermento della società e nell’ansia di rinnovamento dei partiti, manifestata però soprattutto dal sensibile progresso comunista. Fenomeno, quest’ultimo, ad un tempo di organizzazione e di opinione ed indiscutibilmente di grande rilievo.</p><p class="paragraph" data-counter="2" id="p-2">Il relativo insuccesso delle forze intermedie, di cui giustamente ci si rammarica, e la presenza crescente dei comunisti hanno disgregato il sistema tradizionale, senza però costituirne un altro. Tuttavia il riesame critico intrapreso dal <span about="https://w3id.org/moro/enoam/data/142189/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, il quale può essere forza determinante nello schieramento politico, merita ogni rispetto, malgrado le difficoltà della situazione.</p><p class="paragraph" data-counter="3" id="p-3">Ma, come è un fatto l’avanzata comunista, così è un fatto la forte tenuta, sotto la guida dell’onorevole <span about="https://w3id.org/moro/enoam/data/142189/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Zaccagnini</span><sup><a href="#curatornote-1" id="curatornote-ref-1">[1]</a></sup>, della <span about="https://w3id.org/moro/enoam/data/142189/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, per molti inattesa, almeno nella misura nella quale essa si è verificata. C’è dunque un fenomeno di polarizzazione, non sappiamo se durevole o transitorio. Ma non si tratta, ne sono certo, di un contrappeso quale che sia alla potenza comunista. La risposta alla sfida di questo partito non è stata nel senso di rafforzare posizioni reazionarie.</p><p class="paragraph" data-counter="4" id="p-4">Il successo della <span about="https://w3id.org/moro/enoam/data/142189/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> emerge esso pure dalle spinte di giustizia e di rinnovamento della società italiana, sebbene con un altro segno da quello del <span about="https://w3id.org/moro/enoam/data/142189/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, sulla base di una diversa intuizione. La <span about="https://w3id.org/moro/enoam/data/142189/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> resta il più grande partito italiano, del quale non si può disconoscere il carattere schiettamente popolare. Non si cambia questa realtà, chiamandoci conservatori. Per la presenza e l’azione della <span about="https://w3id.org/moro/enoam/data/142189/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nel corso di questi trent’anni, che saranno rivalutati, grandi masse sono state sottratte a tentazioni reazionarie e condotte a costruire un sistema democratico avanzato. Si è fatto così un passo, nel senso della liberazione, abbastanza nuovo nella storia d’<span about="https://w3id.org/moro/enoam/data/142189/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5">Il progresso realizzato, anche se paghiamo ora il costo di alcune impazienze e di alcuni squilibri, ha reso del tutto diverso il nostro Paese. L’onorevole <span about="https://w3id.org/moro/enoam/data/142189/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span><sup><a href="#curatornote-2" id="curatornote-ref-2">[2]</a></sup> non deve dolersi di un atto di onestà intellettuale. Abbiamo costituito una riserva di capacità rinnovatrice, di stabilità, di umanesimo politico, alla quale l’<span about="https://w3id.org/moro/enoam/data/142189/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha mostrato di non voler rinunziare. Questa funzione democratica, assolta puntualmente anche in momenti di svolta della vita nazionale, continua ad essere necessaria e fortunatamente presente. Se non sono mancati mai, nella direttrice di marcia dell’evoluzione sociale e politica del Paese, prudenza, realismo, equilibrata visione delle cose, non si è trattato assolutamente e non si tratta di moderatismo deteriore. E cioè gretta semplificazione dei problemi, corto respiro della vita, timore delle novità.</p><p class="paragraph" data-counter="6" id="p-6">La spinta a sinistra, registrata nelle recenti elezioni, conferma la validità della scelta popolare e progressista fatta da sempre dalla <span about="https://w3id.org/moro/enoam/data/142189/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La diversità, ed anche la polemica diversità, nei confronti del <span about="https://w3id.org/moro/enoam/data/142189/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, la forte e civile dialettica che non è destinata a cessare perché il Paese ha bisogno della <span about="https://w3id.org/moro/enoam/data/142189/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> con la sua autentica fisionomia, non comporta però drastiche rotture, ed anzi sollecita il confronto, al quale la <span about="https://w3id.org/moro/enoam/data/142189/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> apporti sue proposte qualificanti. Si utilizzano così fino in fondo le istituzioni democratiche. Il nuovo contesto economico e politico rende il dialogo più intenso e più responsabile. Lo stesso governo vi fa richiamo nell’affrontare i gravi problemi del Paese.</p><p class="paragraph" data-counter="7" id="p-7">Siamo in un momento di riflessione. Tale è infatti, una serissima pausa di riflessione, la fase politica che viviamo. Ad essa sono chiamati tutti i partiti, il cui travaglio evidente noi rispettiamo, così come chiediamo rispetto per il nostro travaglio. È realistico ed onesto riconoscere che, al centro della riflessione, è il <span about="https://w3id.org/moro/enoam/data/142189/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, il problema dei rapporti da stabilire con esso. Questo è il tema di oggi. Utilizziamo a tal fine quell’attenzione che da non pochi anni la <span about="https://w3id.org/moro/enoam/data/142189/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha portato al <span about="https://w3id.org/moro/enoam/data/142189/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, e che corrisponde del resto ad analoga attenzione che il <span about="https://w3id.org/moro/enoam/data/142189/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> riserva, pur tra molte ambiguità, al mondo cattolico ed alla <span about="https://w3id.org/moro/enoam/data/142189/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="8" id="p-8">Potrebbero emergere da questa esperienza cose interessanti. Una tale ricerca, per quanto scavi in profondità, per quanto costituisca una significativa verifica, non ha però uno sbocco obbligato. Attenzione e dialogo infatti non sono limitati ai comunisti. La situazione è aperta, forse in impercettibile movimento. È una verifica che va condotta fino in fondo con riguardo a tutti i partiti, e naturalmente a quello comunista, di cui non ci erigiamo a giudici, ma del quale dobbiamo pur seriamente valutare la profondità e la durevolezza delle novità alle quali si fa riferimento e delle diversità affermate di fronte a modelli già sperimentati e considerati insufficienti.</p><p class="paragraph" data-counter="9" id="p-9">Interpretiamo la non ostilità di partiti a noi già lungamente vicini, essa pure, come una pausa di riflessione. Certo preferiremmo avere solidali forze politiche di tanta importanza ideale in vista di obiettivi democratici, la cui attuazione potrebbe essere disegnata in modo del tutto nuovo. Rispettiamo comunque le posizioni degli altri. In verità, nessuno potrebbe seriamente accusare la <span about="https://w3id.org/moro/enoam/data/142189/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di incertezza e d’indecisione, perché incertezza ed indecisione, a dispetto delle apparenze, sono di tutti ed appaiono del resto comprensibili in una situazione nuova che deve essere decifrata, per trarne significative indicazioni di movimento. E mentre si pensa e si va faticosamente prefigurando il futuro, bisogna pur gestire il presente con le sue inderogabili esigenze di ristabilimento dell’ordine economico-sociale e di difesa e sviluppo delle istituzioni democratiche. Vi provvedono i partiti chiamati alla riflessione, ciascuno, naturalmente, con il proprio ruolo.</p><p class="paragraph" data-counter="10" id="p-10">Il governo va perciò considerato, ad un tempo, come una conseguenza ed una condizione della riflessione in atto. Esso ha da essere preservato nella sua funzione essenziale e lealmente appoggiato. Il governo <span about="https://w3id.org/moro/enoam/data/142189/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-3" id="curatornote-ref-3">[3]</a></sup> non è frutto di un accordo, che sarebbe, allo stato dell’evoluzione della politica italiana, impossibile, ma di autonome assunzioni di responsabilità, apprezzabili in quanto manifestano sensibilità per gli interessi e le esigenze del Paese. E si è detto perciò, mi pare giustamente, che esso rappresenta l’equilibrio più avanzato configurabile nella realtà politica italiana. Pensare che si possa andare più in là, significa ignorare dati interni ed internazionali che non possono essere trascurati.</p><p class="paragraph" data-counter="11" id="p-11">Ma neppure è possibile puntare ad una spaccatura frontale del Paese, sulla base di pregiudiziali alle quali l’opinione pubblica non riserva la stessa decisiva attenzione di una volta. Se è in corso una riflessione che impegna tutti i partiti e dalla quale ciascuno di essi trarrà la propria responsabile conclusione, bisogna dare un tempo ragionevole, perché essa si svolga in tutta la sua importanza. Se essa non può protrarsi indefinitamente, non può essere neppure arbitrariamente semplificata ed abbreviata. È in atto, infatti, un’esperienza politica di grande rilievo in uno dei momenti più delicati della storia italiana. </p><p class="paragraph" data-counter="12" id="p-12">Gl’impazienti e gli allarmisti, allarmisti, dico, e non già prudenti, hanno entrambi torto. Dobbiamo fronteggiare con calma e fermezza questo momento difficile. Non dimentichiamo le preoccupazioni espresse e le raccomandazioni rivolte al corpo elettorale. E, soprattutto, non rinunciamo alla fisionomia ed alla funzione della <span about="https://w3id.org/moro/enoam/data/142189/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nella quale si riconosce ed alla quale si affida una larga parte del Paese.</p><p class="paragraph" data-counter="13" id="p-13">Bisogna che questa parte sappia che non sarà abbandonata, che le sue tradizioni, i suoi giudizi, i suoi legittimi interessi, i suoi ideali troveranno espressione e saranno fatti valere nella vita democratica in condizioni di reciproco rispetto. Qualcuno ha colto inquietudine nella <span about="https://w3id.org/moro/enoam/data/142189/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed ha visto, nel suo disagio per l’attuale momento di transizione, una manifestazione di egoismo, una sorta di nostalgia del potere fine a se stesso. Il potere per il potere, al di là dei problemi del Paese, della cui soluzione non si vorrebbe assumere la pesante responsabilità. Credo che il giudizio sia ingiusto. La <span about="https://w3id.org/moro/enoam/data/142189/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non si sottrae ai suoi compiti di grande partito nazionale ed alla sua parte d’impopolarità. Ma nessuno può disconoscerle, in presenza dell’astensione determinante del <span about="https://w3id.org/moro/enoam/data/142189/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, il diritto d’interrogarsi e d’interpretare la realtà del Paese e la sua possibile evoluzione, se non con nervosismo, almeno con serietà, attenzione ed apprensione.</p><p class="paragraph" data-counter="14" id="p-14">La nostra responsabilità è grande. Tutti potranno chiederci conto del modo come avremo tenuto il nostro posto in questo momento di svolta della vita nazionale. La terza fase della vita politica italiana, alla quale altrove io ho fatto riferimento, non è delineata. È questo un momento problematico, caratterizzato da ricchezza della vita sociale, da forte spirito critico, da un serio confronto di contenuti programmatici, da un’originale ed aperta esperienza politica. Non è un approdo, ma una preparazione scrupolosa e responsabile per il domani.</p><ol id="curatorNotes"><li about="https://w3id.org/moro/enoam/data/142189/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Benigno Zaccagnini (1912-1989), politico italiano, fu segretario della Dc dal 1975 al 1980 [Dizionario biografico degli italiani, <em>ad vocem</em>]. <a href="#curatornote-ref-1">↑</a></li><li about="https://w3id.org/moro/enoam/data/142189/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giorgio Amendola (1907-1980), politico italiano, dirigente di primo piano del Pci, fu membro dell’Assemblea costituente e deputato dal 1948 al 1980 [Dizionario biografico degli italiani, <em>ad vocem</em>]. <a href="#curatornote-ref-2">↑</a></li><li about="https://w3id.org/moro/enoam/data/142189/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giulio Andreotti (1919-2013), politico italiano, in seguito alle elezioni del 1976, aveva ottenuto l’incarico di formare un nuovo governo, il terzo da lui presieduto: un monocolore democristiano sostenuto dall’astensione del Pci, del Psi, del Psdi, del Pli e del Pri [Dizionario biografico degli italiani, <em>ad vocem</em>]. <a href="#curatornote-ref-3">↑</a></li></ol></body></html>