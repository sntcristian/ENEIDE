<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.011" name="dcterms.relation"/><meta content="10.48678/unibo/aldomoro1.3.2.011" name="dcterms.identifier"/><meta content="Moro, Aldo, Il governo per le esigenze della nazione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.011." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Il governo per le esigenze della nazione</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Il governo per le esigenze della nazione</h1><p class="paragraph" data-counter="1" id="p-1">Il dibattito politico in <span about="https://w3id.org/moro/enoam/data/132011/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, fino a qualche mese fa tutto incentrato sulla formula politica da adottare per il governo del Paese<sup><a href="#curatornote-1" id="curatornote-ref-1">[1]</a></sup>, si va naturalmente spostando, dopo un breve periodo di sosta, sulla rispondenza del Governo alle esigenze della situazione sociale e politica ed alle attese e speranze del popolo italiano. Oggi c'è meno una polemica di principi e più una sulle cose fatte e da farsi, sulle necessità di fronteggiare, sull'efficienza ed omogeneità del Governo. Ed è un discorso importante, perché oltretutto anche per questa via si finisce per saggiare la validità della formula e per prendere posizione sulle prospettive e sugli sviluppi della vita democratica in <span about="https://w3id.org/moro/enoam/data/132011/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Grande perciò è in queste circostanze la responsabilità del Governo. E grande pure è la responsabilità dei partiti chiamati a non disperdere ed anzi a valorizzare la conquista, compiuta in questi anni di tormentato dibattito, di una nuova ed importante linea politica fondata su di una organica coalizione di partiti democratici e popolari per il consolidamento e lo sviluppo della democrazia in <span about="https://w3id.org/moro/enoam/data/132011/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. </p><p class="paragraph" data-counter="2" id="p-2">Talune impazienze e talune manifestazioni di disagio nell'opinione pubblica non sembrano tener conto né della obiettiva difficoltà del lavoro al quale ci si è accinti (e che entra ora nella più delicata fase di realizzazione) né del valore che ha la corresponsabilità che i socialisti hanno assunto, accanto ad altri partiti di diversa tradizione ed esperienza, per assicurare la vitalità delle istituzioni e difendere lo Stato democratico come organismo di libertà a servizio di tutti i cittadini e in particolare, sul terreno politico e sociale, dei ceti popolari. Così la libertà appare come una garanzia di giustizia, fautrice perciò non già di privilegi, ma di eguaglianza, di dignità e di progresso. La presenza dei <span about="https://w3id.org/moro/enoam/data/132011/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista Italiano</span> completa sulla sinistra lo schieramento democratico e consente di raccogliere, malgrado le non esaurite differenze e difficoltà, tutte le forze alle quali nella società italiana di oggi, così mossa ed inquieta, si può chiedere di cooperare perché progresso e giustizia si realizzino davvero ed ordinatamente nel nostro Paese. Nessuno, nel corso del lungo dibattito di questi anni, collocandosi in una posizione realistica ed onesta, ha mai dubitato della difficoltà dell'impresa né immaginato che bastasse solo incominciare, per procedere poi senza incontrare ostacoli ed asperità lungo il cammino. Si è sempre pensato ad un processo lungo e difficile di avvicinamento (non di piatta assimilazione), ad un serio quotidiano confronto di sensibilità, di tesi e di prospettive. Si è pensato che fossero necessarie lealtà e serietà, le quali nelle sedi costituzionalmente responsabili non sono mai mancate; ma che esse non avrebbero di colpo eliminato le diversità (in qualche modo del resto naturali e vitali) e le difficoltà. C'è chi si stupisce che si sia discusso e si discuta a lungo su temi di grande e decisivo rilievo per l'avvenire del nostro Paese. Quasi che un Governo abbia il dono dell'assoluta chiarezza di idee su temi così controversi e la capacità di realizzare una rapida, conclusiva e persuasiva unanimità di atteggiamenti. Noi non abbiamo il privilegio di così rapide illuminazioni e decisioni; ma abbiamo l'orgoglio di operare con serietà e ponderazione, approfondendo i temi e confrontando le posizioni. Del resto questo modo di procedere sembra corrispondere meglio ad una complessa realtà economica, sociale e politica quale quella esistente in <span about="https://w3id.org/moro/enoam/data/132011/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Una realtà che nessun critico severo dei Governi nei quali c'è il dibattito ed il laborioso emergere delle decisioni può semplificare. Ad una realtà sociale, ove fosse mai possibile, semplice ed univoca può corrispondere un Governo semplice, pronto ed unanime. Ad una realtà dura, complessa ed in movimento non può non corrispondere un Governo nel quale i vari aspetti del dato sociale e politico sono tutti presenti e le decisioni matura- no nel dibattito e nel contemperamento di posizioni ed esperienze diverse. </p><p class="paragraph" data-counter="3" id="p-3">Questo Governo, che ho l'onore di presiedere, ha cominciato ad operare in condizioni di eccezionale difficoltà. Non ce lo siamo nascosto e non lo abbiamo nascosto al Parlamento ed al Paese. La realtà della situazione, quale si è venuta rivelando mano a mano che andavamo affrontando i problemi, dalla formulazione del bilancio alla indicazione di provvedimenti atti a dominare la congiuntura, ci è apparsa anche più difficile e delicata che non si potesse pensare all'inizio. È merito del Governo e dei partiti che lo compongono di non essere indietreggiati di fronte alle difficoltà e di essersi accinti a compiere il loro dovere non secondo il metro della comodità e della utilità, ma secondo quello degli interessi e delle necessità della nazione. Così, senza perdere di vista gli obiettivi di giustizia e di progresso che sono nel programma con il quale ci siamo presentati, ci siamo dovuti piegare alle necessità dell'ora. Abbiamo dovuto e dobbiamo dire che le risorse del Paese non sono sufficienti per fare, come collettività e come singoli, tutti i passi innanzi che pur vorremmo fare. Abbiamo dovuto e dobbiamo dire che queste risorse vanno accresciute con l'intelligente e responsabile impegno di tutti i cittadini e che alcuni sacrifici debbono essere fatti da parte di tutti ed evitare che, in forza di impazienze e di egoismi, il meccanismo della produzione e dello sviluppo non sia compromesso con l'effetto di dissolvere la ricchezza ed il benessere della nazione<sup><a href="#curatornote-2" id="curatornote-ref-2">[2]</a></sup>. In questa situazione nessuno può pretendere di farsi giustizia da sé, di misurare da sé la propria parte della ricchezza e del benessere del Paese. Sarebbe una prepotenza ed insieme un’illusione. Ove prevalga il disordine distruttivo delle indiscriminate richieste, è compromessa la fonte stessa dei beni e valori che debbono essere distribuiti. Chi accetta la sua parte di sacrificio, chi accetta di essere con compostezza e senso di responsabilità nell'ordine democratico, tutela ad un tempo l'interesse collettivo e quello personale. Chi esce dall'ordine con una posizione di egoismo e di indifferenza, compromette la ricchezza della nazione e, in essa, il suo stesso diritto. Ciò non significa accettare l'ordine stabilito ed inammissibili cristallizzazioni sociali. Lo sguardo deve essere rivolto all' avvenire ed il Governo stesso sa bene che è suo compito rinnovare nel senso della giustizia e di un'umana distribuzione del potere nella società democratica. Ma non è possibile che, senza un sacrificio proporzionato di tutti, siano superate le presenti difficoltà e sia rinvigorito ed assicurato il ritmo della espansione economica, fondamento della giustizia sociale. È naturale che un governo voglia offrire prospettive e speranze; ma il nostro dovere è oggi, proprio per salvaguardare le possibilità di un avvenire degno per tutti gli italiani, di indicare la necessità di un momento di sosta e di un riesame del modo secondo il quale può essere realizzato il progresso del popolo italiano. Questa vigorosa e volenterosa assunzione di responsabilità è, oltre tutto, la garanzia della continuità dell'ordine democratico. Perché una situazione incontrollata ed incontrollabile nell'ordine economico non potrebbe che essere presa in mano dai totalitari, non già per fare il miracolo di un subitaneo risollevamento economico, ma per imporre duramente una disciplina che è possibile e doveroso accettare invece nella consapevolezza e nella libertà. </p><p class="paragraph" data-counter="4" id="p-4">È dunque oggi in corso una grande battaglia che è ad un tempo per la continuità dello sviluppo e per la giustizia da realizzare in modo sempre più incisivo ed innovatore. Il Governo non semplifica e non nasconde la realtà delle cose. Per la sua struttura e qualificazione politica del resto esso può essere ritenuto del tutto libero da ipoteche d'interessi particolari, quando rivolge il suo monito e dà le sue indicazioni al popolo italiano. Mentre fa il suo dovere, esso chiede di essere compreso e sostenuto. E comprensione e sostegno chiede ai partiti che sono, anche nelle loro articolazioni parlamentari, il tramite naturale tra il vertice e la base del potere democratico. Ed in particolare esso chiede, con spirito di cordiale solidarietà, l'appoggio continuo, così come è stato schiettamente promesso, della Dc, che, sotto la guida nuova ed illuminata dell'on. <span about="https://w3id.org/moro/enoam/data/132011/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-3" id="curatornote-ref-3">[3]</a></sup>, si appresta ad assolvere ancora una volta il suo compito essenziale nella vita nazionale. </p><ol id="curatorNotes"><li about="https://w3id.org/moro/enoam/data/132011/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è naturalmente al dibattito sull’apertura ai socialisti e, dunque, sulla natura della formula del centrosinistra.   <a href="#curatornote-ref-1">↑</a></li><li about="https://w3id.org/moro/enoam/data/132011/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Qui Moro fa riferimento alla necessità che i sindacati accettino una dinamica di contenimento salariale per frenare la congiuntura e le spinte inflattive. Una dinamica di contenimento che avrebbe dovuto costituire la logica di fondo di una politica dei redditi che mostra nella resistenza sindacale e nella recrudescenza della conflittualità operaia il suo limite. <a href="#curatornote-ref-2">↑</a></li><li about="https://w3id.org/moro/enoam/data/132011/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mariano Rumor (1915-1990), uomo politico e segretario della Dc dal gennaio 1964 <a href="#curatornote-ref-3">↑</a></li></ol></body></html>