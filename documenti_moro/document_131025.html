<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.025" name="dcterms.relation"/><meta content="10.48678/unibo/aldomoro1.3.1.025" name="dcterms.identifier"/><meta content="Moro, Aldo, [I cattolici e lo Stato], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.025." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[I cattolici e lo Stato]</title>
<div id="mentionMeta"><meta about="https://w3id.org/moro/enoam/data/gabriele-de-rosa" typeof="foaf:Person"/><meta about="https://w3id.org/moro/enoam/data/gabriele-de-rosa" content="Gabriele De Rosa" property="rdfs:label"/><meta about="https://w3id.org/moro/enoam/data/gabriele-de-rosa" property="owl:sameAs" resource="http://www.wikidata.org/entity/Q3756578"/><meta about="https://w3id.org/moro/enoam/data/gabriele-de-rosa" content="De, Rosa, Gabriele" property="skos:prefLabel"/><meta about="https://w3id.org/moro/enoam/data/guido-gonella" typeof="foaf:Person"/><meta about="https://w3id.org/moro/enoam/data/guido-gonella" content="Guido Gonella" property="rdfs:label"/><meta about="https://w3id.org/moro/enoam/data/guido-gonella" property="owl:sameAs" resource="http://www.wikidata.org/entity/Q1553555"/><meta about="https://w3id.org/moro/enoam/data/guido-gonella" content="guido-gonella" property="wdt:P1986"/><meta about="https://w3id.org/moro/enoam/data/guido-gonella" content="Gonella, Guido" property="skos:prefLabel"/><meta about="https://w3id.org/moro/enoam/data/ignazio-marcello-gallo" typeof="foaf:Person"/><meta about="https://w3id.org/moro/enoam/data/ignazio-marcello-gallo" content="Ignazio Marcello Gallo" property="rdfs:label"/><meta about="https://w3id.org/moro/enoam/data/ignazio-marcello-gallo" property="owl:sameAs" resource="http://www.wikidata.org/entity/Q47491456"/><meta about="https://w3id.org/moro/enoam/data/ignazio-marcello-gallo" content="Gallo, Ignazio, Marcello" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/tommaso-morlino" typeof="foaf:Person"/><meta about="https://w3id.org/moro/enoam/data/tommaso-morlino" content="Tommaso Morlino" property="rdfs:label"/><meta about="https://w3id.org/moro/enoam/data/tommaso-morlino" property="owl:sameAs" resource="http://www.wikidata.org/entity/Q674952"/><meta about="https://w3id.org/moro/enoam/data/tommaso-morlino" content="tommaso-morlino" property="wdt:P1986"/><meta about="https://w3id.org/moro/enoam/data/tommaso-morlino" content="Morlino, Tommaso" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[I cattolici e lo Stato]</h1><p class="paragraph" data-counter="1" id="p-1">Prendo brevemente la parola, al termine di questo convegno, innanzi tutto per ringraziare gli amici che hanno voluto concedere a noi il loro tempo prezioso, la loro dottrina, la loro esperienza: il professor <span about="https://w3id.org/moro/enoam/data/131025/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/gabriele-de-rosa" typeof="deo:Reference">De Rosa</span><sup><a href="#curatornote-1" id="curatornote-ref-1">[1]</a></sup>, l’amico on. <span about="https://w3id.org/moro/enoam/data/131025/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/guido-gonella" typeof="deo:Reference">Gonella</span><sup><a href="#curatornote-2" id="curatornote-ref-2">[2]</a></sup>, il prof. <span about="https://w3id.org/moro/enoam/data/131025/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/ignazio-marcello-gallo" typeof="deo:Reference">Gallo</span><sup><a href="#curatornote-3" id="curatornote-ref-3">[3]</a></sup>, che noi abbiamo pregato di onorare con le loro dotte e interessanti relazioni questo convegno promosso dalla <span about="https://w3id.org/moro/enoam/data/131025/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Desidero esprimere dunque il mio ringraziamento e, per quel poco che possa valere, il mio compiacimento e apprezzamento per le cose interessanti, intelligenti ed eccitanti che sono state dette. La discussione che ne è seguita, molto viva, sta a dimostrare che le relazioni hanno dato quel contributo che appunto si desiderava, cioè di promuovere la meditazione di tutti noi. Un ringraziamento poi a tutti coloro che sono intervenuti a questo convegno, dimostrando, mi pare, una cosa importante, cioè la sensibilità esistente e crescente nella <span about="https://w3id.org/moro/enoam/data/131025/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> per i problemi fondamentali relativi all’ordinamento dello Stato.</p><p class="paragraph" data-counter="2" id="p-2">Mi sembra che si debba registrare il successo di questa iniziativa, perché dimostra che vogliamo sempre più sollevarci dalle cose immediate che facciamo, per spaziare, come possiamo e dobbiamo, in più larghi orizzonti, sì da dare veramente un profondo contenuto ideale alla nostra azione.</p><p class="paragraph" data-counter="3" id="p-3">Questo è il significato direi metodologico di questo convegno, come dell’altro che, a cura di alcune riviste di cultura e con l’appoggio della <span about="https://w3id.org/moro/enoam/data/131025/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, è stato tenuto in questi giorni sul tema «Libertà e cultura»<sup><a href="#curatornote-4" id="curatornote-ref-4">[4]</a></sup>. Abbiamo voluto così, avvalendoci della collaborazione di molti amici, porre come una premessa ideale al nostro congresso<sup><a href="#curatornote-5" id="curatornote-ref-5">[5]</a></sup>; qualche cosa che serva a sollevare il tono della nostra discussione, come un richiamo a questi temi di fondo, a quelle esigenze ideali che sono poi la forza motrice della nostra azione, il sostegno del tessuto minuto delle cose che quotidianamente dobbiamo fare.</p><p class="paragraph" data-counter="4" id="p-4">In particolare per questo convegno mi sia consentito di richiamare il significato complessivo delle cose che sono state dette. Il prof. <span about="https://w3id.org/moro/enoam/data/131025/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/gabriele-de-rosa" typeof="deo:Reference">De Rosa</span> – di cui ho letto con molto interesse il testo dell’intervento, come per quello dell’amico <span about="https://w3id.org/moro/enoam/data/131025/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/guido-gonella" typeof="deo:Reference">Gonella</span> – ci ha indicato ieri il modo faticoso e costruttivo dell’ingresso dei cattolici nella vita dello Stato italiano, la loro progressiva assunzione di responsabilità sul terreno democratico. Noi in questo momento vogliamo appunto ricordare questa determinante, fondamentale responsabilità che i cattolici si sono assunti quando sono entrati nella vita democratica del Paese, quando, superando difficoltà contingenti, e certamente gravi, di ordine storico, psicologico, politico, hanno accettato, ritenendolo evidentemente coerente con la loro impostazione ideale, con la loro ispirazione, il terreno della lotta, del dibattito democratico. Hanno accettato questo terreno – come sosteneva acutamente il prof. <span about="https://w3id.org/moro/enoam/data/131025/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/gabriele-de-rosa" typeof="deo:Reference">De Rosa</span> – nella consapevolezza di portare in esso qualche cosa di proprio, qualche cosa di caratterizzante e di innovativo, cioè una propria idea della persona, della società, dello Stato, della sua funzione e della sua posizione di fronte all’uomo e della posizione dell’uomo di fronte allo Stato.</p><p class="paragraph" data-counter="5" id="p-5">Queste, mi pare, sono le due idee fondamentali espresse: i cattolici in piena fedeltà, in piena adesione, in schietta accettazione della vita democratica, del dibattito delle idee, della ricerca costante della via migliore sul terreno dell’organizzazione sociale e politica, della realizzazione di quelle garanzie per l’uomo cui appunto lo Stato deve provvedere; e il portare in questa lotta, con piena fiducia, le proprie idee, la propria visione del mondo, nella certezza che queste idee abbiano tale un valore ideale, tale un significato, che esse non abbiamo da temere nel confronto con le altre idee. I cattolici possono affrontare la lotta e condurla innanzi fecondamente, come poi è stato dimostrato dalla relazione dell’on. <span about="https://w3id.org/moro/enoam/data/131025/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/guido-gonella" typeof="deo:Reference">Gonella</span>, che ci ha mostrato i modi di efficace intervento dei cattolici nella vita democratica del Paese, soprattutto in un momento estremamente impegnativo, quale fu quello della delineazione, della costruzione del nuovo Stato.</p><p class="paragraph" data-counter="6" id="p-6">Il ministro <span about="https://w3id.org/moro/enoam/data/131025/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/guido-gonella" typeof="deo:Reference">Gonella</span> ha indicato storicamente come questo apporto si è espresso e quali sono state le ispirazioni ideali fecondamente e utilmente introdotte in quel momento importante e difficile, nella costruzione del nuovo Stato italiano. Possiamo dire quindi, in questo momento – ecco un’altra conclusione, un altro significato del nostro convegno – che una traccia notevole è rimasta nella struttura dello Stato italiano, nell’ordine costituzionale, di quello che il nostro pensiero, la nostra esperienza, la nostra ispirazione ha saputo introdurre, adempiendo ad un dovere, il dovere di adoperare la libertà, rendendo omaggio alla libertà, perché nella libertà si costruisca secondo quella verità nella quale noi crediamo. Perciò possiamo dire che la Costituzione dello Stato ci appartiene, e ci appartiene a duplice titolo: per la profonda fedeltà che noi professiamo al metodo democratico e alle istituzioni che esso esprime perché sulla Costituzione, pur negli inevitabili contatti – non dico compromessi, come qualche volta con accesa polemica è stato detto – con altre ideologie, limpidamente si riflettono alcune strutture, alcune idee della concezione cristiana del mondo. Questa fedeltà alla Costituzione, al metodo da cui essa emerse e a quello che essa significa di garanzia, di propulsione, di sviluppo nell’ordine di una società che vuole progredire affermando la dignità umana, tutte queste cose ci appartengono. Quindi la bandiera della Costituzione non può essere innalzata contro di noi, perché noi abbiamo come nostra questa bandiera. L’abbiamo portata in alto e tenuta con dignità, e la terremo con dignità per tutto il tempo nel quale il consenso del popolo italiano ci consentirà di essere forza dirigente del nostro Paese.</p><p class="paragraph" data-counter="7" id="p-7">Sia detto questo anche guardando alle nostre responsabilità particolari, anche guardando alle difficoltà che noi, essendo forza di governo, chiamati quotidianamente a realizzare l’accordo tra gli ideali e la realtà della vita, abbiamo dovuto superare nell’attuazione della Costituzione. Abbiamo in complesso fatto il nostro dovere, anche se possono essere lamentati dei ritardi, anche se possono essersi determinati dei tempi di attuazione della Costituzione in relazione alla complessità dei problemi ed alle grandi novità da introdurre nel nostro assetto sociale. In questo senso mi pare estremamente fecondo il richiamo conclusivo sull’acutissima relazione dell’amico <span about="https://w3id.org/moro/enoam/data/131025/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/ignazio-marcello-gallo" typeof="deo:Reference">Gallo</span>. La sua era solo apparentemente una relazione formalistica, mentre in realtà era – come <span about="https://w3id.org/moro/enoam/data/131025/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/tommaso-morlino" typeof="deo:Reference">Morlino</span><sup><a href="#curatornote-6" id="curatornote-ref-6">[6]</a></sup> ha rilevato e come è stato notato in tutte le osservazioni fatte – una relazione di sostanza, direi di metodo. Attraverso una indicazione di norme, di strutture e di forme di carattere giuridico, è emerso dal rapporto del prof. <span about="https://w3id.org/moro/enoam/data/131025/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/ignazio-marcello-gallo" typeof="deo:Reference">Gallo</span>, in sostanza, l’impegno nel quale noi non possiamo essere sostituiti: l’impegno, cioè, a fare, a realizzare, ad operare le scelte, ad introdurre nell’ambito dei principi e dell’ispirazione costituzionale, nella vita del nostro Paese, quel contenuto di diritti e quelle ragioni di sviluppo e di progresso che sono appunto la ragione ispiratrice della Costituzione.</p><p class="paragraph" data-counter="8" id="p-8">Quindi da questo convegno usciamo con la consapevolezza, non vanamente orgogliosa ma semplicemente giusta, del significato e della validità della nostra presenza come cattolici nella vita dello Stato; usciamo con una rinnovata affermazione delle idealità democratiche, con una rinnovata affermazione di quella linea ideale che è il significato della Costituzione, e per la quale ci poniamo come forza democratica, popolare e sociale, con una precisa volontà di fare tutto il nostro dovere per l’attuazione della democrazia nel nostro Paese.</p><ol id="curatorNotes"><li about="https://w3id.org/moro/enoam/data/131025/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Gabriele De Rosa (1917-2009), storico. <a href="#curatornote-ref-1">↑</a></li><li about="https://w3id.org/moro/enoam/data/131025/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Guido Gonella (1905-1982), ministro di Grazia e Giustizia. <a href="#curatornote-ref-2">↑</a></li><li about="https://w3id.org/moro/enoam/data/131025/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Ignazio Marcello Gallo (1924), giurista. <a href="#curatornote-ref-3">↑</a></li><li about="https://w3id.org/moro/enoam/data/131025/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al convegno «Cultura e libertà», che si svolse dal 9 all’11 ottobre 1959 a Santa Margherita Ligure. <a href="#curatornote-ref-4">↑</a></li><li about="https://w3id.org/moro/enoam/data/131025/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-5">↑</a></li><li about="https://w3id.org/moro/enoam/data/131025/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Tommaso Morlino (1925-1983), consigliere nazionale della Dc. <a href="#curatornote-ref-6">↑</a></li></ol></body></html>