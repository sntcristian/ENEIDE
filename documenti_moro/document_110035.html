<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.035" name="dcterms.relation"/><meta content="10.48678/unibo/aldomoro1.1.0.035" name="dcterms.identifier"/><meta content="Moro, Aldo, La circolare della Presidenza centrale, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.035." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La circolare della Presidenza Centrale per la giornata del Quotidiano</title>
<div id="mentionMeta"><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>La circolare della Presidenza Centrale per la giornata del Quotidiano</h1><p class="paragraph" data-counter="1" id="p-1">Il giorno 5 maggio sarà celebrata in tutta <span about="https://w3id.org/moro/enoam/data/110035/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> la giornata del quotidiano cattolico. Essa mira a richiamare l’attenzione dei cattolici italiani sul loro giornale, sulla importanza agli effetti di una più piena vita cristiana nel nostro <span about="https://w3id.org/moro/enoam/data/110035/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">paese</span>, sulla responsabilità grave che incombe ad ognuno di un serio fattivo appoggio morale e materiale.</p><p class="paragraph" data-counter="2" id="p-2">Perciò la giornata del quotidiano ha una duplice direttiva: creare intorno al giornale cattolico la necessaria atmosfera di simpatia affettuosa, come per una cosa cara di cui si sente vivo il bisogno e di cui si comprende l’altezza della funzione; mettere in opera quanto è necessario per sostenerlo materialmente nel modo migliore.</p><p class="paragraph" data-counter="3" id="p-3">Le <span about="https://w3id.org/moro/enoam/data/110035/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span> Universitarie di <span about="https://w3id.org/moro/enoam/data/110035/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, ne siamo sicuri, daranno tutto il loro appoggio per la piena riuscita della giornata, ponendosi disciplinatamente e con generosità a disposizione degli Uffici diocesani dell’<span about="https://w3id.org/moro/enoam/data/110035/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> nel posto che sarà loro assegnato.</p><p class="paragraph" data-counter="4" id="p-4">Questo lavoro di collaborazione esse svolgeranno lietamente, con piena comprensione, perché per la stessa loro composizione e natura sono in grado di apprezzare perfettamente l’importantissima funzione della stampa cattolica nella vita religiosa dell’<span about="https://w3id.org/moro/enoam/data/110035/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Esse che hanno profondo il senso della verità che dev’essere necessariamente ridonata al mondo inquieto, se se ne vuole la salvezza, esse che si preparano a costituire le classi colte dirigenti, che sentono bisogno di essere illuminate a loro volta per poi potere ad altri donare la luce, sono in condizioni particolarmente favorevoli per comprendere quanto valga per questo una stampa cristianamente ispirata e come sia dovere di tutti sostenerla.</p><p class="paragraph" data-counter="5" id="p-5">Siamo sicuri che questa piena comprensione avranno innanzitutto i dirigenti, cui spetta di indirizzare in questo senso l’attività delle <span about="https://w3id.org/moro/enoam/data/110035/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span>: come pure confidiamo che essi porranno in essere quanto è in loro potere per far sentire a tutti gli ascritti quest’obbligo particolare di collaborazione che impone la giornata del quotidiano e tutto il complesso di responsabilità che incombono per la soluzione del grave problema della stampa cattolica.</p><p>Moro-Carazzolo<sup><a href="#curatornote-1" id="curatornote-ref-1">[1]</a></sup></p><ol id="curatorNotes"><li about="https://w3id.org/moro/enoam/data/110035/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Bruna Carazzolo (1914-2005), insegnante, laureata in lettere a Padova nel 1936. A vent’anni scelse di farsi battezzare e conobbe la Fuci, divenendone presidente del circolo locale dal 1935 al 1937 e nazionale dal 1938 al 1942. Nel dopoguerra, per incarico del ministro della Pubblica istruzione Guido Gonella, avviò l’organizzazione della qualificazione culturale degli adulti, cui affiancò la promozione di iniziative sociali. <a href="#curatornote-ref-1">↑</a></li></ol></body></html>