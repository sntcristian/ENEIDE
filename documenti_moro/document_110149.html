<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.149" name="dcterms.relation"/><meta content="10.48678/unibo/aldomoro1.1.0.149" name="dcterms.identifier"/><meta content="Moro, Aldo, La Sinistra cristiana, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.149." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La Sinistra cristiana</title>
<div id="mentionMeta"><meta about="https://w3id.org/moro/enoam/data/sinistra-cristiana" typeof="foaf:Organization"/><meta about="https://w3id.org/moro/enoam/data/sinistra-cristiana" content="Partito della Sinistra cristiana" property="rdfs:label"/><meta about="https://w3id.org/moro/enoam/data/sinistra-cristiana" property="owl:sameAs" resource="http://www.wikidata.org/entity/Q386358"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-politico" typeof="foaf:Organization"/><meta about="https://w3id.org/moro/enoam/data/partito-politico" content="Partito politico" property="rdfs:label"/><meta about="https://w3id.org/moro/enoam/data/partito-politico" property="owl:sameAs" resource="http://www.wikidata.org/entity/Q7278"/></div>
<div id="referenceMeta">
<meta about="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" typeof="fabio:Expression"/><meta about="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" content="Pio XII, Radiomessaggio di Sua Santità Pio XII ai popoli del mondo intero, 24 dicembre 1944, in Acta Apostolicae Sedis, XXXVII, 1945, pp. 10-23." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>La Sinistra cristiana</h1><p class="paragraph" data-counter="1" id="p-1">La sconfessione del <span about="https://w3id.org/moro/enoam/data/110149/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/sinistra-cristiana" typeof="deo:Reference">Partito della sinistra cristiana</span> ha ridestato problemi che, innegabilmente, agitano, in <span about="https://w3id.org/moro/enoam/data/110149/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e nel mondo, la coscienza cattolica contemporanea. Non si può negare che una grandissima incertezza sussisteva in molti spiriti pensosi, prima che intervenisse, netta e severa, questa parola chiarificatrice. Non si può dubitare neppure che, per la delicatezza dei riflessi di ordine psicologico e morale, questa condanna sia stata meditata con quella serena prudenza che caratterizza la condanna della Chiesa e voluta per ragioni di bene.</p><p class="paragraph" data-counter="2" id="p-2">Ma certo è stata una forte battuta di arresto, che ha indotto spiriti pensosi a rimettere in discussione quella coerenza, in materia sociale, alla propria fede, per la quale avevano creduto di assumere le arrischiate posizioni dell’estremismo di sinistra, e, sia pure, di una sinistra cristiana. Ma il problema è ancora più vasto ed interessa il mondo politico non cristiano così come quello cristiano. Si deve intendere, cioè, questa presa di posizione come sconfessione non di una particolare corrente di sinistra, (in quanto essa si chiamava cristiana), ma di ogni corrente di sinistra, di tutto, cioè, quel moto di progresso che si vuole concordemente attribuire ai movimenti di sinistra? Si deve intendere con ciò che il cristianesimo sia cristallizzato in formule di pura conservazione?</p><p class="paragraph" data-counter="3" id="p-3">Anche le decisioni rapide e nette, in quanto incidono su uomini intelligenti e liberi, possono avere un seguito di discussioni meditate, le quali possono ben confermare l’opportunità di quelle e spianare la via, in una migliore comprensione, ad un accoglimento volenteroso.</p><p class="paragraph" data-counter="4" id="p-4">Per questa migliore comprensione, che ci pare impongano la buona fede di molti e la carità cristiana, noi tenteremo di dare qui in breve una «interpretazione» serena dell’avvenimento, preoccupati, come siamo, naturalmente della sorte delle idee e non di particolari persone e concrete correnti politico-sociali.</p><p class="paragraph" data-counter="5" id="p-5">E ci sia consentito di partire da una minuta osservazione che riguarda la realtà più vicina a noi nel tempo e nello spazio, questa agitata vita politica italiana ch’è così ricca, nel suo disordine, di esperienze interessanti e istruttive. Ogni osservatore onesto vorrà riconoscere infatti, la vicinanza, per non dire altro, nelle grandi linee, dei programmi di <span about="https://w3id.org/moro/enoam/data/110149/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span> politici, siano essi di destra, di sinistra o di centro. Pure, malgrado questa sostanziale affinità, le diffidenze sono grandissime, gli urti vibrati, le possibilità di convivenza minime o addirittura nulle. Un sostanziale punto d’incontro dunque, al di là delle poco costruttive violenze verbali, si è trovato in un assorbimento delle idee progressiste della sinistra da parte della destra o forse più veramente in un cammino progressista percorso onestamente dagli uomini di destra verso le più vere e illuminate esigenze prospettate dalla sinistra. Questo punto naturale d’incontro è un «centro», intorno al quale concorda l’opinione pubblica media, la quale onestamente desidera ed attende svolgimenti umani e più buoni di vita. In questo «centro», nel quale si pone il minimo di unità realizzabile pacificamente nel popolo italiano ed in ogni popolo del mondo, son fatte valere, com’è ormai chiaro, due fondamentali esigenze in una strettissima essenziale connessione.</p><p class="paragraph" data-counter="6" id="p-6">La prima è di elevare socialmente il popolo, di assicurare cioè condizioni dignitose di vita a tutti i suoi membri, eliminando ogni ingiusta sperequazione ed ogni sopraffazione, comunque mascherata, che attenti alla dignità della persona ed ai suoi diritti in quanto produttrice.</p><p class="paragraph" data-counter="7" id="p-7">La seconda è di elevare politicamente il popolo, di farlo cioè padrone del suo destino e capace di autogoverno. Ciò vuol dire concedere ad ogni uomo, in quanto realizzi in concreto il minimo di condizioni di dignità umana, quei poteri d’iniziativa e di controllo della cosa pubblica, che lo facciano in effetti, per quanto a lui spetta, sovrano. In complesso ciò significa (ed è esigenza squisitamente cristiana) assicurare a tutti gli uomini l’accesso ai beni ed ai poteri; personalità e iniziativa in tutta l’estensione della vita economica, sociale, politica, culturale.</p><p class="paragraph" data-counter="8" id="p-8">Non saremo ora certo così ingenui da negare che da questo equilibrato centro di unità sia possibile scantonare, tradendo la nobilissima causa che in esso viene affermata.</p><p class="paragraph" data-counter="9" id="p-9">Ma saremo pure così sereni da dichiarare che siffatti tradimenti (i quali non impegnano la destra e la sinistra idealmente congiunte nel vivo e dinamico «centro», ma singole persone e correnti) possono essere perpetrati così a destra come a sinistra, dalle forze della reazione, come si dice, od a quelle della rivoluzione, le quali possono egualmente dimenticare l’uomo e travolgerlo.</p><p class="paragraph" data-counter="10" id="p-10">Per tutte le considerazioni fatte or ora certo violento battagliare tra destra e sinistra, certa aspra polemica sprezzante tra reazione e rivoluzione hanno l’aria di essere piuttosto un tradimento che un servizio dell’uomo. Ma una qualche giustificazione hanno pure queste polemiche. C’è la destra estremista e veramente reazionaria, che stringe in circoli chiusi i beni e i poteri di tutta l’umanità; quella destra, ferocemente conservatrice per sé e spietata verso gli uomini costretti tutti a farsi strumento delle sue ingiuste fortune, che riceveva la sua condanna nella recente esaltazione pontificia della vera democrazia. C’è pure una sinistra, che, pur accolte tutte le sue giuste richieste, continua ad agitarsi, per esistere, alimentando nel profondo e generale desiderio di pace, uno spirito di rivoluzione diventato fine a se stesso, per la instaurazione di un mondo totale nuovo, il quale si risolverebbe in un mostruoso avvolgimento dell’uomo in se stesso. Di un uomo senza spirito, senza religione, senza storia.</p><p class="paragraph" data-counter="11" id="p-11">Che il cristianesimo escluda ad un tempo destra e sinistra così intese, deve essere chiaro ad ogni uomo onesto che ne abbia penetrato l’essenza. La recente chiarificazione, che si può pensare giustificata da certe intemperanze di linguaggio, da alcuni errori tattici, da un equivoco forse di giovanile ardore non controllato, va intesa, noi crediamo, in questo modo e avvicinata al radio-messaggio di quest’ultimo Natale<sup><a href="#curatornote-1" id="curatornote-ref-1">[1]</a></sup>. Al cristianesimo sono aperte dunque più che mai le vie dell’avvenire. Converrà solo forse studiare meglio le forme e pesare le parole, perché forme e parole sono sostanza in questo mondo disorientato da mille equivoci buoni o cattivi.</p><p>Mr.</p><ol id="curatorNotes"><li about="https://w3id.org/moro/enoam/data/110149/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110149/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" typeof="biro:BibliographicReference"><em>Radiomessaggio di Sua Santità Pio XII ai popoli del mondo intero</em>, 24 dicembre 1944, in <em>Acta Apostolicae Sedis</em>, XXXVII, 1945, pp. 10-23.</span> <a href="#curatornote-ref-1">↑</a></li></ol></body></html>