<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.237" name="dcterms.relation"/><meta content="10.48678/unibo/aldomoro1.2.1.237" name="dcterms.identifier"/><meta content="Moro, Aldo, [Sui contributi per le università per opere sportive ed assistenziali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.237." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Sui contributi per le università per opere sportive ed assistenziali]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sui contributi per le università per opere sportive ed assistenziali] </h1><p class="paragraph" data-counter="1" id="p-1">Voterò<sup><a href="#curatornote-1" id="curatornote-ref-1">[1]</a></sup> contro la seconda parte di questo emendamento. Non mi pare giusto infatti che, elevato il contributo, sia la legge stessa a predeterminare un criterio di distribuzione; criterio di distribuzione che a me pare discutibile in quanto divide per metà queste somme tra le attività sportive e quelle assistenziali e in concreto ancor più discutibile può apparire in determinate situazioni universitarie. Mi sembra opportuno invece che la distribuzione di queste somme sia fatta dalle singole università, tenuto conto delle necessità dei diversi ambienti.</p><ol id="curatorNotes"><li about="https://w3id.org/moro/enoam/data/121237/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sull’emendamento presentato dagli onorevoli Raffaele Resta e Arrigo Paganelli ed in modo particolare sulla seconda parte di esso: «Il contributo annuale per opere sportive ed assistenziali, dovuto dagli studenti in corso i studi è di lire 1.000» (prima parte) «di cui lire 500 dovranno essere destinate alla costruzione di impianti sportivi presso le sedi universitarie e allo svolgimento dell’attività sportiva» (seconda parte). <a href="#curatornote-ref-1">↑</a></li></ol></body></html>