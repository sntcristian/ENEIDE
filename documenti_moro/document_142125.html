<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.125" name="dcterms.relation"/><meta content="10.48678/unibo/aldomoro1.4.2.125" name="dcterms.identifier"/><meta content="Moro, Aldo, [Per la giornata delle Forze Armate], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.125." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Per la giornata delle Forze Armate]</title>
<div id="mentionMeta">
<meta about="https://w3id.org/moro/enoam/data/arnaldo-forlani" typeof="foaf:Person"/>
<meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/>
<meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/>
<meta about="https://w3id.org/moro/enoam/data/sacrario-militare-di-redipuglia" typeof="dcterms:Location"/>
<meta about="https://w3id.org/moro/enoam/data/sacrario-militare-di-redipuglia" content="Redipuglia" property="rdfs:label"/>
<meta about="https://w3id.org/moro/enoam/data/sacrario-militare-di-redipuglia" property="owl:sameAs" resource="http://www.wikidata.org/entity/Q498934"/>
<meta about="https://w3id.org/moro/enoam/data/bari" typeof="dcterms:Location"/>
<meta about="https://w3id.org/moro/enoam/data/bari" content="Bari" property="rdfs:label"/>
<meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/alleanza-atlantica" typeof="foaf:Organization"/>
<meta about="https://w3id.org/moro/enoam/data/alleanza-atlantica" content="Alleanza Atlantica" property="rdfs:label"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Per la giornata delle Forze Armate]
</h1><p class="paragraph" data-counter="1" id="p-1">
 Ufficiali, Sottoufficiali, Soldati di tutte le armi,
</p><p class="paragraph" data-counter="2" id="p-2">
 si celebra oggi la vittoria nella guerra ‘15-’18 e la giornata delle Forze Armate.
</p><p class="paragraph" data-counter="3" id="p-3">
 Il
 <span about="https://w3id.org/moro/enoam/data/142125/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">
  ministro della Difesa
 </span>
<sup>
<a href="#curatornote-1" id="curatornote-ref-1">
   [1]
  </a>
</sup>
 a
 <span about="https://w3id.org/moro/enoam/data/142125/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/sacrario-militare-di-redipuglia" typeof="deo:Reference">
  Redipuglia
 </span>
 rende l’omaggio del Governo ai caduti della prima guerra mondiale nel momento stesso nel quale il presidente del Consiglio compie analogo rito a
 <span about="https://w3id.org/moro/enoam/data/142125/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/bari" typeof="deo:Reference">
  Bari
 </span>
 per i caduti della seconda. In realtà sono presenti al nostro spirito, destando profonda emozione, a
 <span about="https://w3id.org/moro/enoam/data/142125/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sacrario-militare-di-redipuglia" typeof="deo:Reference">
  Redipuglia
 </span>
 come a
 <span about="https://w3id.org/moro/enoam/data/142125/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/bari" typeof="deo:Reference">
  Bari
 </span>
 , i caduti di tutte le guerre, di quelle vittoriose come di quelle sfortunate, di quelle popolari come di quelle non popolari, tutte iscritte nella nostra storia, tutte valorizzate dalla eroica dedizione degli italiani. Questo non significa rinunciare ad un giudizio storico, che può e deve essere dato in sede competente. Ma il Paese, e per esso il Governo, non può che essere mosso dallo stesso sentimento di profondo rispetto e di doveroso ricordo di fronte a qualsiasi vicenda bellica, sia stata essa apportatrice della vittoria o si sia conclusa invece con la sconfitta di cui il Paese paga, anche a lunga scadenza, le conseguenze.
</p><p class="paragraph" data-counter="4" id="p-4">
 In realtà queste guerre, così diverse tra loro, furono caratterizzate nei combattenti dalla stessa virile determinazione, dallo stesso accanito impegno, dallo stesso eroismo spinto fino al supremo sacrificio. È per questo che nel giorno della fulgida vittoria del 1918 si celebrano i fasti dell’esercito italiano e si guarda alle Forze Armate nella continuità delle generazioni, esaltando la ricchezza di valori morali e patriottici di cui esse sono portatrici dalle guerre di unificazione fino alla Resistenza. M’inchino dunque reverente e commosso a tutti i caduti ed in ispecie a quelli che riposano nel sacrario di
 <span about="https://w3id.org/moro/enoam/data/142125/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/bari" typeof="deo:Reference">
  Bari
 </span>
 . Ricordo con rispettosa solidarietà i feriti, i mutilati, i combattenti. E di tutti, morti e sopravvissuti con lacerazioni della carne e dello spirito, saluto le famiglie qui presenti e quelle sparse, dolenti, in tutte le regioni d’
 <span about="https://w3id.org/moro/enoam/data/142125/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 .
</p><p class="paragraph" data-counter="5" id="p-5">
<strong>
  Certo il Paese in questi anni, per molti aspetti, è cambiato. La coscienza pubblica ha subito una profonda e, in certo senso, travolgente evoluzione. Ma non è venuto meno il culto delle memorie e l’attaccamento alle Forze Armate, presidio, nel quadro dell’
  <span about="https://w3id.org/moro/enoam/data/142125/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/alleanza-atlantica" typeof="deo:Reference">
   Alleanza Atlantica
  </span>
  , della sicurezza e della pace della Nazione. È invece mutata, in
  <span about="https://w3id.org/moro/enoam/data/142125/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">
   Italia
  </span>
  e non solo in
  <span about="https://w3id.org/moro/enoam/data/142125/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">
   Italia
  </span>
  , l’espansione nazionalistica e la visione aggressiva nelle relazioni internazionali. Anche le grandi potenze, nella consapevolezza della terrificante efficacia distruggitrice delle armi modernissime e del naturale evolvere della società umana verso forme di rispetto e di cooperazione, hanno attenuato talune non necessarie asprezze ed avviato una cauta politica d’intesa. La Costituzione repubblicana ripudia la guerra come strumento atto a risolvere i problemi internazionali nel momento stesso nel quale dichiara dovere sacro del cittadino la difesa della Patria.
 </strong>
</p><p class="paragraph" data-counter="6" id="p-6">
 L’
 <span about="https://w3id.org/moro/enoam/data/142125/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 quindi si è data, facendo salve le necessità della difesa, come legge la politica del negoziato e si è inserita poi agevolmente nella logica della conferenza per la sicurezza e la cooperazione in
 <span about="https://w3id.org/moro/enoam/data/142125/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 , che ha posto ad un tempo il principio della intangibilità delle frontiere, ove non sia per consenso, e quello della crescente cooperazione economica e dell’intensificarsi dei rapporti tra gli uomini ed i popoli. Alle Forze Armate non è dunque affidato un compito di conquista ma di difesa della Patria e delle Istituzioni. Non è obiettivo dell’
 <span about="https://w3id.org/moro/enoam/data/142125/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 qualsiasi forma di supremazia, anche se essa fosse possibile, ma la pacifica competizione nell’economia, nella tecnica, nella cultura, nella organizzazione democratica dello Stato. Le Forze Armate non sono per questo diminuite, ma esaltate come sicuro presidio dello svolgimento di un processo di elevazione umana, al quale del resto esse partecipano come istituzione e nelle singole componenti in qualità di cittadini. Le mete, verso le quali l’
 <span about="https://w3id.org/moro/enoam/data/142125/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 democratica si volge, vengono perseguite alla luce della grande tradizione delle Forze Armate, in continuità ideale con i generosi sacrifici e la eroica dedizione che hanno caratterizzato la storia gloriosa dei soldati d’
 <span about="https://w3id.org/moro/enoam/data/142125/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 .
</p><p class="paragraph" data-counter="7" id="p-7">
<strong>
  Onoriamo dunque i soldati italiani e consideriamo esemplare ed ammonitrice l’azione che essi hanno svolto in pace ed in guerra a servizio della comunità nazionale.
 </strong>
</p><p class="paragraph" data-counter="8" id="p-8">
<strong>
  Essi, ai quali pure è giusto riconoscere i diritti che competono al cittadino, hanno caratterizzato in modo preminente la loro presenza nella storia italiana con il fedele scrupoloso adempimento del loro dovere verso la Patria. È questo l’insegnamento che essi ci danno. Ebbene, se questa è l’epoca nella quale si sviluppano, senza alcuna discriminazione, i diritti dell’uomo e del cittadino, è pure l’epoca nella quale diventano più necessari e pressanti i vincoli di solidarietà sociale. L’equilibrio tra diritti e doveri, il senso della misura, il costante riferimento alle esigenze di una comunità ordinata secondo giustizia sono atteggiamenti dei cittadini, estremamente importanti, preziosi ed insostituibili soprattutto nei momenti di svolta. E noi siamo appunto ad una svolta, siamo ad un bivio, dal quale si può giungere alla decadenza, all’inaridimento dell’economia, all’impoverimento della vita sociale, alle deviazioni anarchiche e totalitarie e invece alla salvezza di tutti i valori della nostra civiltà democratica. Sta a noi imboccare la strada giusta. Sono molti però gli ostacoli, molti i sacrifici da compiere. L’importante è che i sacrifici siano ben proporzionali, sicché non sia mai interrotto il processo di realizzazione di giustizia e di eguaglianza degli uomini. Nel compimento del nostro dovere di solidarietà e di coesione nazionale siamo guidati dunque dall’esemplare spirito di sacrificio e di dedizione delle Forze Armate. Siamo sospinti dalla grande riserva di valori morali e patriottici che si ritrova in questo sacrario. Per onorare questi morti vale certo il ricordo della Nazione, che oggi solennemente si esprime. Ma vale anche, e forse più, un impegno concorde delle forze politiche e sociali, un’attenzione dei cittadini, una tensione spirituale e civile che difenda l’
  <span about="https://w3id.org/moro/enoam/data/142125/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">
   Italia
  </span>
  dal rischio della disgregazione e dischiuda nuove prospettive di giustizia e di progresso per il popolo italiano.
 </strong>
</p><ol id="curatorNotes">
<li about="https://w3id.org/moro/enoam/data/142125/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Arnaldo Forlani (1925), giornalista e politico italiano, è stato
   
    ministro della Difesa
   
   dal 1974 al 1976.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142125/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce alla Conferenza sulla sicurezza e la cooperazione in
   
    Europa
   
   , aperta il 3 luglio 1973 a Helsinki, proseguita a Ginevra dal 18 settembre 1973 al 21 luglio 1975, e conclusa a Helsinki il 1° agosto 1975 con la firma dell’Atto finale di Helsinki, sottoscritto da trentacinque stati di ambedue i blocchi militari, fra cui gli Usa, l’Urss e tutti i paesi europei, segnando una tappa importante del processo di distensione e includendo uno specifico accordo sul rispetto dei diritti umani.
   <a href="#curatornote-ref-2">
    ↑
   </a>

</li>
</ol></body></html>