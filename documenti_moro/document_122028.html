<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.028" name="dcterms.relation"/><meta content="10.48678/unibo/aldomoro1.2.2.028" name="dcterms.identifier"/><meta content="Moro, Aldo, [Sulle modifiche al regolamento della Camera. Richiesta di sospensione], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.028." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al regolamento della Camera. Richiesta di sospensione]</title>
<div id="mentionMeta"><meta about="https://w3id.org/moro/enoam/data/carlo-russo" typeof="foaf:Person"/><meta about="https://w3id.org/moro/enoam/data/carlo-russo" content="Carlo Russo" property="rdfs:label"/><meta about="https://w3id.org/moro/enoam/data/carlo-russo" property="owl:sameAs" resource="http://www.wikidata.org/entity/Q3659814"/><meta about="https://w3id.org/moro/enoam/data/carlo-russo" content="Russo, Carlo" property="skos:prefLabel"/><meta about="https://w3id.org/moro/enoam/data/vincenzo-cavallari" typeof="foaf:Person"/><meta about="https://w3id.org/moro/enoam/data/vincenzo-cavallari" content="Vincenzo Cavallari" property="rdfs:label"/><meta about="https://w3id.org/moro/enoam/data/vincenzo-cavallari" property="owl:sameAs" resource="http://www.wikidata.org/entity/Q4013161"/><meta about="https://w3id.org/moro/enoam/data/vincenzo-cavallari" content="Cavallari, Vincenzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al regolamento della Camera. Richiesta di sospensione]</h1><p class="paragraph" data-counter="1" id="p-1">Credo<sup><a href="#curatornote-1" id="curatornote-ref-1">[1]</a></sup> non occorra molto per rendersi conto della perfetta ragionevolezza della proposta di rinvio avanzata dall’onorevole <span about="https://w3id.org/moro/enoam/data/122028/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/carlo-russo" typeof="deo:Reference">Russo</span><sup><a href="#curatornote-2" id="curatornote-ref-2">[2]</a></sup>. </p><p class="paragraph" data-counter="2" id="p-2">Tutti sappiamo – e lo sanno benissimo anche i colleghi di parte comunista – che abbiamo da approvare un disegno di legge di straordinaria importanza, quello riguardante la finanza locale. A questo disegno di legge la nostra parte, e, credo, anche altre parti della Camera, hanno rinunciato a proporre degli emendamenti, in modo che esso possa essere approvato senza che occorra rinviarlo al Senato. Ciò deve avvenire entro il termine di questo esercizio finanziario. La sinistra conosce bene questa situazione, perché è d’accordo nella procedura rapida, che insieme abbiamo deciso di adottare, per dare corso a questo provvedimento di legge. E la sinistra si rende egualmente conto che, continuando essa a discutere dell’argomento di cui al n. 1 dell’ordine del giorno e proponendo delle votazioni a maggioranza qualificata, la nostra risposta non può essere che tale, a seconda delle contingenze della tattica parlamentare, da rendere impossibile l’approvazione entro il termine stabilito del disegno di legge riguardante la finanza locale.</p><p class="paragraph" data-counter="3" id="p-3">L’accusa di ritardare l’approvazione delle leggi costituzionali e della procedura di revisione è del tutto ingiustificata ed immeritata. L’onorevole <span about="https://w3id.org/moro/enoam/data/122028/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span><sup><a href="#curatornote-3" id="curatornote-ref-3">[3]</a></sup>, che ha partecipato ai lavori della Giunta del regolamento, sa quali sono le ragioni, del tutto indipendenti dalla nostra volontà, per le quali per oltre sei mesi abbiamo dovuto discutere questa difficile procedura; e sa bene quali tentativi sono stati fatti per trovare una intesa con tutte le parti della Camera.</p><p class="paragraph" data-counter="4" id="p-4">Ora, evidentemente, ha carattere ostruzionistico la richiesta che si voti a maggioranza qualificata una norma la quale non potrebbe essere decisa logicamente in senso diverso da come è stata decisa la norma precedente, perché non si può ammettere che siano votati con diverse maggioranze gli articoli e gli emendamenti di un medesimo progetto di legge costituzionale.</p><p class="paragraph" data-counter="5" id="p-5">Per queste ragioni noi siamo a favore della inversione dell’ordine del giorno.</p><ol id="curatorNotes"><li about="https://w3id.org/moro/enoam/data/122028/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sostenendo la proposta avanzata dall’onorevole Carlo Russo di sospendere il dibattito sulle modifiche al regolamento della Camera dei deputati per poter discutere il disegno di legge sulla finanza locale che ha carattere d’urgenza. <a href="#curatornote-ref-1">↑</a></li><li about="https://w3id.org/moro/enoam/data/122028/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Carlo Russo (1920-2007), avvocato, politico, deputato all’Assemblea costituente e nella I legislatura per il gruppo democratico cristiano.  <a href="#curatornote-ref-2">↑</a></li><li about="https://w3id.org/moro/enoam/data/122028/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Vincenzo Cavallari (1919-2000), avvocato, politico, deputato all’Assemblea costituente e nella I legislatura per il gruppo comunista. <a href="#curatornote-ref-3">↑</a></li></ol></body></html>