<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.092" name="dcterms.relation"/><meta content="10.48678/unibo/aldomoro1.1.0.092" name="dcterms.identifier"/><meta content="Moro, Aldo, Europa solidale, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.092." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Europa solidale</title>
<div id="mentionMeta"><meta about="https://w3id.org/moro/enoam/data/carlo-sforza" typeof="foaf:Person"/><meta about="https://w3id.org/moro/enoam/data/carlo-sforza" content="Carlo Sforza" property="rdfs:label"/><meta about="https://w3id.org/moro/enoam/data/carlo-sforza" property="owl:sameAs" resource="http://www.wikidata.org/entity/Q463243"/><meta about="https://w3id.org/moro/enoam/data/carlo-sforza" content="carlo-sforza" property="wdt:P1986"/><meta about="https://w3id.org/moro/enoam/data/carlo-sforza" content="Sforza, Carlo" property="skos:prefLabel"/><meta about="https://w3id.org/moro/enoam/data/comitato-di-liberazione-nazionale" typeof="foaf:Organization"/><meta about="https://w3id.org/moro/enoam/data/comitato-di-liberazione-nazionale" content="Comitato di Liberazione Nazionale" property="rdfs:label"/><meta about="https://w3id.org/moro/enoam/data/comitato-di-liberazione-nazionale" content="http://www.wikidata.org/entity/Q547858" property="owl:sameAs" resource="http://www.wikidata.org/entity/Q547858"/><meta about="https://w3id.org/moro/enoam/data/montevideo" typeof="dcterms:Location"/><meta about="https://w3id.org/moro/enoam/data/montevideo" content="Montevideo" property="rdfs:label"/><meta about="https://w3id.org/moro/enoam/data/montevideo" property="owl:sameAs" resource="http://www.wikidata.org/entity/Q1335"/><meta about="https://w3id.org/moro/enoam/data/benedetto-croce" typeof="foaf:Person"/><meta about="https://w3id.org/moro/enoam/data/benedetto-croce" content="Benedetto Croce" property="rdfs:label"/><meta about="https://w3id.org/moro/enoam/data/benedetto-croce" property="owl:sameAs" resource="http://www.wikidata.org/entity/Q192348"/><meta about="https://w3id.org/moro/enoam/data/benedetto-croce" content="benedetto-croce" property="wdt:P1986"/><meta about="https://w3id.org/moro/enoam/data/benedetto-croce" content="Croce, Benedetto" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" content="http://www.wikidata.org/entity/Q46" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/esercito" typeof="foaf:Organization"/><meta about="https://w3id.org/moro/enoam/data/esercito" content="Esercito" property="rdfs:label"/><meta about="https://w3id.org/moro/enoam/data/esercito" property="owl:sameAs" resource="http://www.wikidata.org/entity/Q37726"/></div>
<div id="referenceMeta">
<meta about="https://w3id.org/moro/enoam/data/il-i-congresso-dei-comitati-di-liberazione-nazionale-bari-2829-gennaio-1944-1944" typeof="fabio:Expression"/><meta about="https://w3id.org/moro/enoam/data/il-i-congresso-dei-comitati-di-liberazione-nazionale-bari-2829-gennaio-1944-1944" content="Il I° Congresso dei Comitati di Liberazione Nazionale, Bari 28/29 gennaio 1944, Molfetta, Arti Grafiche dell’Istituto Provinciale Apicella, 1964, p. 32." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/ doco: http://purl.org/spar/doco/"><h1>Europa solidale</h1><p class="paragraph" data-counter="1" id="p-1">C’è un accenno nel discorso pronunziato dal Conte <span about="https://w3id.org/moro/enoam/data/110092/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/carlo-sforza" typeof="deo:Reference">Sforza</span><sup><a href="#curatornote-1" id="curatornote-ref-1">[1]</a></sup> nel Congresso Nazionale dei <span about="https://w3id.org/moro/enoam/data/110092/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comitato-di-liberazione-nazionale" typeof="deo:Reference">Comitati di liberazione</span> ai problemi della politica internazionale del dopoguerra. <span about="https://w3id.org/moro/enoam/data/110092/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/carlo-sforza" typeof="deo:Reference">Sforza</span> ha richiamato la formula approvata per acclamazione, su sua proposta, nel congresso degli Italiani d’America, tenuto a <span about="https://w3id.org/moro/enoam/data/110092/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/montevideo" typeof="deo:Reference">Montevideo</span> nel 1940 [1942]. «<span about="https://w3id.org/moro/enoam/data/110092/v1/quote-0" class="quote" id="quote-0" typeof="doco:TextChunk">Il popolo italiano è pronto ad ogni collaborazione ed anche a giusti sacrifici, ma ad una sola condizione: che si decida non su problemi italiani propriamente detti, ma su lati italiani di problemi europei</span>». Ed ha aggiunto che la formula dell’avvenire non è il nazionalismo, ma l’internazionalismo e che al di sopra della Patria c’è una super-Patria.</p><p class="paragraph" data-counter="2" id="p-2">L’affermazione certamente non è nuova. Essa è presente nello sviluppo del pensiero filosofico, politico, giuridico, dove indica la sola meta accettabile dello svolgersi intricato dei rapporti umani nella storia. Essa ha per sé la chiara evidenza di una conclusione coerente alla premessa, accettata ormai da tutto il mondo civile, della eguaglianza di valore degli uomini e della loro sorte solidale in tutta l’estensione della esperienza umana e sociale. Ma essa è presente di più, quasi per una felice intuizione, nella coscienza dell’uomo comune, il quale, addottrinato o no, sente, dopo la tragedia di due guerre, che non c’è via di salvezza per l’umanità fuori di una intesa cordiale tra i popoli, che cessino di considerarsi in gara feroce per l’acquisto o la conservazione di posizioni di vantaggio, le quali rendano impossibili posizioni di giustizia per gli altri. Proprio per essere penetrata nelle coscienze di tutti non per un arido raziocinare, ma per una viva dolorosa esperienza di due tragedie immani nella storia del mondo, questa certezza, ch’è direttiva di vita morale e politica, vibra oggi nei nostri cuori con il calore incomparabile di ciò che è intimamente posseduto e domina tutto l’uomo, chiedendo ad ogni costo realizzazione. Di nuovo c’è nell’accenno di <span about="https://w3id.org/moro/enoam/data/110092/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/carlo-sforza" typeof="deo:Reference">Sforza</span> questa visione concreta ed intima del problema, che l’applauso spontaneo dei congressisti ha mostrato maturo per la soluzione secondo la direttiva desiderata.</p><p class="paragraph" data-counter="3" id="p-3">Ma questo applauso, ma questo consenso fervido e totalitario hanno ancora un significato. Esso è l’invocazione calda e fiduciosa di un popolo vinto che s’innalza a tutti gli uomini liberi della terra, nell’attesa che questa vitale direttiva politica, dalla quale dipende la salvezza dell’<span about="https://w3id.org/moro/enoam/data/110092/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e del mondo, già posta a fondamento della Carta Atlantica, trovi nel lavoro diplomatico del dopoguerra la sua attuazione. È un popolo vinto, che non ha sentito la resa a discrezione come un’onta ed un pericolo, solo perché essa era data a popoli, i quali hanno decisamente affermato di porre una tale esigenza di solidarietà come cardine della loro politica futura.</p><p class="paragraph" data-counter="4" id="p-4">Questa certezza e questa volontà, comuni a tutti gli uomini liberi del mondo, sono la sola garanzia che l’<span about="https://w3id.org/moro/enoam/data/110092/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> abbia della sua vita e del suo avvenire. La sola, ma la più sicura tra tutte, perché non è stilata nei subdoli paragrafi di un trattato internazionale, ma è scritta nelle coscienze degli uomini, come dato fondamentale ormai della civiltà del nostro tempo.</p><p class="paragraph" data-counter="5" id="p-5">Per questo l’<span about="https://w3id.org/moro/enoam/data/110092/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, vinta e arresasi a discrezione dell’avversario, vuol dimenticare per sua parte la sconfitta cocente di un popolo che non ha voluto, ma ha combattuto con onore, una terribile guerra. Vuole dimenticare la sconfitta, non per cullarsi in una facile illusione che la dura realtà venga poi a dolorosamente smentire, ma per agevolare all’avversario di ieri questo difficile processo di purificazione da ogni egoismo e da ogni boria, che è necessario per costruire il nuovo mondo della solidarietà internazionale. L’<span about="https://w3id.org/moro/enoam/data/110092/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sa che può essa stessa, pur nella sua miseria di popolo vinto e semidistrutto, porre ostacolo al raggiungimento di questa meta, solo che coltivi il desiderio di una rivincita, quando che sia, o alimenti uno stato d’animo di umiliazione e di diffidenza. Ma essa non vuol farlo e si asside perciò, fieramente, nel consesso dei popoli liberi, dimenticando la sua difficile posizione, per rendere servizio alla comunità dei popoli.</p><p class="paragraph" data-counter="6" id="p-6">L’<span about="https://w3id.org/moro/enoam/data/110092/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> attende pure fiduciosa che i vincitori, e gli altri che soffrirono la sconfitta e riemergono ora in primo piano accanto al potente alleato, mostrino moderazione, cordialità, sincero desiderio di libertà e di pace per tutti, e diano opera efficace per la instaurazione di una vera solidarietà europea e mondiale. Questa è richiesta piena di speranza. Noi non abbiamo visto mai l’<span about="https://w3id.org/moro/enoam/data/110092/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/esercito" typeof="deo:Reference">esercito</span> anglo-americano in <span about="https://w3id.org/moro/enoam/data/110092/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con il volto aspro del vincitore. Lo rileva autorevolmente <span about="https://w3id.org/moro/enoam/data/110092/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/benedetto-croce" typeof="deo:Reference">Benedetto Croce</span><sup><a href="#curatornote-2" id="curatornote-ref-2">[2]</a></sup> e ciascuno di noi non può che confermarne, con la sua piccola esperienza, il pensiero<sup><a href="#curatornote-3" id="curatornote-ref-3">[3]</a></sup>. Questo è un dato di fatto che alimenta e giustifica la speranza che il congresso, il quale dovrà decidere delle sorti del mondo alla fine di questa guerra, non conosca la tragica distinzione tra vinti e vincitori. Le responsabilità accertate dei capi e delle loro ristrette ed interessate clientele, in questo strano momento della storia del mondo, non possono non escludere le responsabilità dei popoli. Noi non chiediamo molto, ma solo quello che è compatibile con la giustizia dei rapporti internazionali e la libertà eguale di tutti. Siamo pronti, parimenti, a dare tutto ciò che può essere onorevolmente chiesto a noi, come Stato membro di una comunità internazionale e di un’<span about="https://w3id.org/moro/enoam/data/110092/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> soprattutto veramente solidali. Facciamo appello per questo alle risorse dello spirito in tutti gli uomini liberi e responsabili, perché il travaglio fecondo di una conquista morale prepari la via all’abile lavoro diplomatico e disponga l’opinione pubblica di tutti i paesi ad accogliere i sacrifici di aspirazioni particolari imposti dalla giusta pace, che il mondo intero attende come compenso dello sforzo immane di questa guerra di liberazione.</p><p>Mr.</p><ol id="curatorNotes"><li about="https://w3id.org/moro/enoam/data/110092/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Carlo Sforza (1872-1952), diplomatico e uomo politico italiano. <a href="#curatornote-ref-1">↑</a></li><li about="https://w3id.org/moro/enoam/data/110092/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Benedetto Croce (1866-1952), filosofo e storico. <a href="#curatornote-ref-2">↑</a></li><li about="https://w3id.org/moro/enoam/data/110092/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Nel discorso al congresso di Bari Croce aveva affermato: «[…] io che da alcuni mesi vedo in Napoli americani e inglesi, che spendono l’opera loro per la nostra città, e danno continue prove della migliore volontà, e ci dimostrano costantemente il loro animo amico e cordiale, solo con uno sforzo di riflessione riesco a rammentarmi che, in termini politici e militari, essi sono i vincitori e noi siamo i vinti, e li considero collaboratori a un’opera comune […]». Il testo è raccolto in <span about="https://w3id.org/moro/enoam/data/110092/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/il-i-congresso-dei-comitati-di-liberazione-nazionale-bari-2829-gennaio-1944-1944" typeof="biro:BibliographicReference"><em>Il I° Congresso dei Comitati di Liberazione Nazionale, Bari 28/29 gennaio 1944</em>, Molfetta, Arti Grafiche dell’Istituto Provinciale Apicella, 1964, p. 32.</span> <a href="#curatornote-ref-3">↑</a></li></ol></body></html>