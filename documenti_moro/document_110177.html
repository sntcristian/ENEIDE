<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.177" name="dcterms.relation"/><meta content="10.48678/unibo/aldomoro1.1.0.177" name="dcterms.identifier"/><meta content="Moro, Aldo, Prospettive, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.177." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Prospettive</title>
<div id="mentionMeta"><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/papa-pio-xii" typeof="foaf:Person"/><meta about="https://w3id.org/moro/enoam/data/papa-pio-xii" content="Papa Pio XII" property="rdfs:label"/><meta about="https://w3id.org/moro/enoam/data/papa-pio-xii" property="owl:sameAs" resource="http://www.wikidata.org/entity/Q2604"/><meta about="https://w3id.org/moro/enoam/data/papa-pio-xii" content="papa-pio-xii" property="wdt:P1986"/><meta about="https://w3id.org/moro/enoam/data/papa-pio-xii" content="Pio XII, papa" property="skos:prefLabel"/><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/gesu" typeof="foaf:Person"/><meta about="https://w3id.org/moro/enoam/data/gesu" content="Gesù Cristo" property="rdfs:label"/><meta about="https://w3id.org/moro/enoam/data/gesu" property="owl:sameAs" resource="http://www.wikidata.org/entity/Q302"/><meta about="https://w3id.org/moro/enoam/data/gesu" content="Gesu, Cristo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Prospettive</h1><p class="paragraph" data-counter="1" id="p-1">Il convegno generale dei dirigenti diocesani di <span about="https://w3id.org/moro/enoam/data/110177/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, tenutosi a <span about="https://w3id.org/moro/enoam/data/110177/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> di recente, è un avvenimento di eccezionale importanza nella vita della organizzazione e, se non erriamo, in quella pure del nostro <span about="https://w3id.org/moro/enoam/data/110177/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. Noi non amiamo fare della rettorica laudatrice, né siamo di quelli che vedono le cose andar sempre bene, sempre meglio. Rettorica ed ottimismo ad oltranza hanno fatto troppo male all’<span about="https://w3id.org/moro/enoam/data/110177/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, perché non abbiamo, in questo momento sopratutto, da stare bene in guardia, per non subirne il facile allettamento. Diciamo che si è trattato di una cosa importante, perché questa adunanza è stata numerosa, seria, abbastanza cosciente della sostanza del lavoro che essa era chiamata a svolgere. Non son mancate delle lacune, particolarmente la scarsa reattività dell’assemblea, che il più delle volte ha disciplinatamente accolto, vorremmo dire, con una curiosità ansiosa che non lasciava tempo alla critica, le idee che i diversi relatori, su temi veramente suggestivi, andavano illustrando. Questo è segno certamente d’incompiuta preparazione ad affrontare, in questa svolta decisiva nella vita dell’organizzazione, i problemi sociali che le vicende del recente passato avevano costretto a mettere o quasi da parte. Ma c’era pure in questa rozzezza degli ingegni, che non riuscivano a muoversi agili nei nuovi temi, un tal desiderio di sapere e di fare, un tale contenuto entusiasmo, una fiducia nella verità posseduta e nella sua capacità di attrazione, che dal Convegno non si poteva uscire, senza la convinzione che l’<span about="https://w3id.org/moro/enoam/data/110177/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> è una forza viva, oseremmo dire, la più viva del nostro <span about="https://w3id.org/moro/enoam/data/110177/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Paese</span> oggi. Una causa che promuove le dedizioni di cui questi uomini apparivano, senza ostentazione, capaci, è una buona causa. Il vincolo, non formale, di organizzazione, operando per decenni di intensa vita, ha creato una unità compatta, la sola vera unità, fatta di cordialità, di amicizia, di disinteresse, nel nostro <span about="https://w3id.org/moro/enoam/data/110177/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">paese</span>.</p><p class="paragraph" data-counter="2" id="p-2">Ripetiamo. Diciamo queste cose, senza voler fare della rettorica e con grande timore che altri possa crederlo. No. Queste cose sono vere, com’è vera la bontà, che ancora esiste nel mondo, malgrado tutto l’odio, tutta l’esasperazione, tutta la miseria morale di questo momento. Queste cose sono vere, anche se c’è ancora tanto da mutare, da perfezionare, da potenziare.</p><p class="paragraph" data-counter="3" id="p-3">Molto lavoro, insomma, è stato fatto del quale si raccolgono ora i frutti. Molto lavoro ancora resta da fare.</p><p class="paragraph" data-counter="4" id="p-4">Perché dunque c’è una strada tanto lunga ancora dinanzi a noi, questo Convegno ha assunto il valore di una necessaria definizione programmatica, di una opportuna adeguazione dei nostri schemi organizzativi ed ideologici. La situazione è tanto radicalmente mutata da quando sono stati approvati gli ultimi Statuti, ancora in vigore, dell’<span about="https://w3id.org/moro/enoam/data/110177/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, che questa revisione delle direttive di lavoro si imponeva. Basta guardare ad alcuni dei temi trattati, vita politica, ad esempio, e vita sindacale, per aver chiari i nuovi interessi e i nuovi orientamenti.</p><p class="paragraph" data-counter="5" id="p-5">L’<span about="https://w3id.org/moro/enoam/data/110177/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> si affaccia alla vita; senza l’impaccio di infingimenti penosi per gente abituata alla lealtà, essa respira in un aere più vasto. E nuova linfa, in corrispondenza, percorre questo organismo, per renderlo pronto al nuovo lavoro.</p><p class="paragraph" data-counter="6" id="p-6">L’<span about="https://w3id.org/moro/enoam/data/110177/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, potenziamento e approfondimento di vita religiosa, poiché la religione investe ed ispira tutta la vita, è una forza sociale. Non politica certamente, ma certamente sociale. Non politica, né direttamente, né indirettamente, né apertamente, né nascostamente. Non politica perché essa non intende occuparsi di questioni contingenti, ma vuole riservarsi di esprimere nel modo più efficace l’opinione dei cattolici in merito ai grandi problemi morali e sociali, con i quali la politica quotidianamente interferisce. Ma proprio a questo compito l’<span about="https://w3id.org/moro/enoam/data/110177/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> non può rinunziare, perché cosciente che esso non può essere assolto altrimenti che con quella autorevolezza che deriva dalla diretta dipendenza della gerarchia, con quella purezza e superiorità che scaturisce dalla differenziazione effettiva da particolari e parziali correnti politiche.</p><p class="paragraph" data-counter="7" id="p-7">Proprio questa intima e vissuta religiosità, che si traduce in impulso di azione sociale, può fare quest’ultima tanto disinteressata, tanto nobile, tanto pura, quanto un popolo piagato da infinite miserie, e senza più alcuna fiducia, può desiderarla. Soltanto un’azione così ispirata, così lontana da conflitti e interessi, può rendere testimonianza della carità di <span about="https://w3id.org/moro/enoam/data/110177/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/gesu" typeof="deo:Reference">Gesù Cristo</span> e della Sua <span about="https://w3id.org/moro/enoam/data/110177/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Soltanto una forza sociale, ch’è immedesimata con la <span about="https://w3id.org/moro/enoam/data/110177/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, madre comune, può esprimere non le aspirazioni di una parte degli italiani, ma le aspirazioni cristiane e cattoliche degli italiani tutti.</p><p class="paragraph" data-counter="8" id="p-8">Basterebbe quest’ultimo rilievo per mettere in luce la funzione insostituibile dell’<span about="https://w3id.org/moro/enoam/data/110177/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, la sua attualità, la sua posizione ben definita tra le altre forze sociali. Né c’è bisogno di osservare che la particolare natura di questa azione deve contribuire a potenziarla al massimo, perché essa non si rivolge al contingente, ma all’eterno.</p><p class="paragraph" data-counter="9" id="p-9">Sarebbe troppo ardua impresa raccogliere ora i motivi d’impegno che sono risultati nettamente delineati nel Convegno. Ci limitiamo a citare: indissolubilità della famiglia, libertà responsabile della scuola, garanzia di moralità nello spettacolo, funzione informativa e formativa della stampa, dovere di presenza attiva nella vita politica e sindacale, inderogabile e improrogabile esigenza di carità, attenzione amorosa da rivolgere ad una fanciullezza purtroppo precocemente traviata.</p><p class="paragraph" data-counter="10" id="p-10">Sono queste altrettante responsabilità che c’incombono; precise direttive di azione. I cui limiti ed indirizzi ha indicato con eloquente chiarezza il discorso del <span about="https://w3id.org/moro/enoam/data/110177/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">S. Padre</span><sup><a href="#curatornote-1" id="curatornote-ref-1">[1]</a></sup>, e la lettera che Egli ha inviato all’apertura del Convegno<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="11" id="p-11">Condizione per questa presenza attiva dell’<span about="https://w3id.org/moro/enoam/data/110177/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> è la sua intima vitalità, la saldezza, non pesante e non formale, del suo vincolo organizzativo, soprattutto la sua compatta eppur differenziata unità. Su questo punto sopratutto occorre battere, perché ci sembra che esso non sia ancora abbastanza sentito. Certo questo Convegno, che riprende dopo lunghi e tristi anni la consuetudine delle adunanze comuni, è un esperimento felice. Ma è un primo passo soltanto, al quale molti altri debbono seguire e non solo in sede nazionale. Per capire ed aiutare efficacemente gli altri, dobbiamo capirci ed aiutarci fra noi.</p><p class="paragraph" data-counter="12" id="p-12">Vi son problemi che non si risolvono da soli. Basti accennare a quello della moralità. Come vi sono problemi che non si risolvono senza specializzazione. Basti accennare a quello della cultura. Ciò vuol dire che l’unità nell’<span about="https://w3id.org/moro/enoam/data/110177/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> non è massiccia, ma differenziata e viva. Ciò vuol dire che essa è fondata su attribuzioni ben precise di responsabilità, le quali però si debbono sostenere in comune, capendosi e volendosi bene.</p><p class="paragraph" data-counter="13" id="p-13">I <span about="https://w3id.org/moro/enoam/data/110177/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> cattolici sono impegnati a promuovere questa unità.</p><p class="paragraph" data-counter="14" id="p-14">Il Convegno particolare dei <span about="https://w3id.org/moro/enoam/data/110177/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> si è svolto, normalmente, in tono minore e con scarsa partecipazione. Molti laureati erano impegnati come dirigenti nelle adunanze particolari dei rami e noi ci siamo adattati volentieri a quest’assenza per amore della collaborazione tra noi, che riteniamo essenziale. Ma forse le ragioni della scarsa partecipazione e dello scarso entusiasmo non son tutte qui. Il Movimento <span about="https://w3id.org/moro/enoam/data/110177/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> attraversa una crisi che può, in un certo senso, farci onore, poiché dipende in gran parte dal fatto che i laureati son richiesti per funzioni direttive in molti ambienti. Ma non possiamo non ricordare a questi amici che ci vogliono bene da lontano che la loro capacità ad assolvere questi compiti dipende dall’assiduo lavoro di formazione svolto nel cerchio della nostra calda amicizia. Estraniarsi da questa, vuol dire un poco inaridirsi. E nella vita dello spirito non si può vivere certamente di rendita.</p><p class="paragraph" data-counter="15" id="p-15">Per questa ragione concludiamo questa rapida rassegna con un invito cordiale a ritrovarci e a lavorare insieme.</p><p>Aldo Moro</p><ol id="curatorNotes"><li about="https://w3id.org/moro/enoam/data/110177/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il testo del discorso è pubblicato con il titolo <em>Provvide norme ai partecipanti al convegno dell’Azione Cattolica</em>, 29 aprile 1945, in <em>Discorsi e radiomessaggi di Sua Santità Pio XII</em>, vol. VII, Città del Vaticano, Tipografia Poliglotta Vaticana, 1964, pp. 35-39.  <a href="#curatornote-ref-1">↑</a></li><li about="https://w3id.org/moro/enoam/data/110177/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il testo della lettera, a firma del sostituto della Segreteria di Stato Giovanni Battista Montini, è conservato in Isacem, Aci-Pg, serie V, sottoserie 6, Convegni nazionali, b. 9, fasc. 6 “Convegno generale dell’Aci. Roma 24-29 aprile 1945. Organizzazione” (2). <a href="#curatornote-ref-2">↑</a></li></ol></body></html>