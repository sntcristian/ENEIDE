<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.021" name="dcterms.relation"/><meta content="10.48678/unibo/aldomoro1.2.1.021" name="dcterms.identifier"/><meta content="Moro, Aldo, [La personalità giuridica. I principi dei rapporti civili], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.021." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La personalità giuridica. I principi dei rapporti civili]</title>
<div id="mentionMeta"><meta about="https://w3id.org/moro/enoam/data/giorgio-la-pira" typeof="foaf:Person"/><meta about="https://w3id.org/moro/enoam/data/giorgio-la-pira" content="Giorgio La Pira" property="rdfs:label"/><meta about="https://w3id.org/moro/enoam/data/giorgio-la-pira" property="owl:sameAs" resource="http://www.wikidata.org/entity/Q543393"/><meta about="https://w3id.org/moro/enoam/data/giorgio-la-pira" content="giorgio-la-pira" property="wdt:P1986"/><meta about="https://w3id.org/moro/enoam/data/giorgio-la-pira" content="La, Pira, Giorgio" property="skos:prefLabel"/><meta about="https://w3id.org/moro/enoam/data/lelio-basso" typeof="foaf:Person"/><meta about="https://w3id.org/moro/enoam/data/lelio-basso" content="Lelio Basso" property="rdfs:label"/><meta about="https://w3id.org/moro/enoam/data/lelio-basso" property="owl:sameAs" resource="http://www.wikidata.org/entity/Q3229281"/><meta about="https://w3id.org/moro/enoam/data/lelio-basso" content="lelio-basso" property="wdt:P1986"/><meta about="https://w3id.org/moro/enoam/data/lelio-basso" content="Basso, Lelio" property="skos:prefLabel"/><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/carmelo-caristia" typeof="foaf:Person"/><meta about="https://w3id.org/moro/enoam/data/carmelo-caristia" content="Carmelo Caristia" property="rdfs:label"/><meta about="https://w3id.org/moro/enoam/data/carmelo-caristia" property="owl:sameAs" resource="http://www.wikidata.org/entity/Q3660229"/><meta about="https://w3id.org/moro/enoam/data/carmelo-caristia" content="carmelo-caristia" property="wdt:P1986"/><meta about="https://w3id.org/moro/enoam/data/carmelo-caristia" content="Caristia, Carmelo" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/ottavio-mastrojanni" typeof="foaf:Person"/><meta about="https://w3id.org/moro/enoam/data/ottavio-mastrojanni" content="Ottavio Mastrojanni" property="rdfs:label"/><meta about="https://w3id.org/moro/enoam/data/ottavio-mastrojanni" property="owl:sameAs" resource="http://www.wikidata.org/entity/Q13656663"/><meta about="https://w3id.org/moro/enoam/data/ottavio-mastrojanni" content="Mastrojanni, Ottavio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La personalità giuridica. I principi dei rapporti civili]</h1><p class="paragraph" data-counter="1" id="p-1">[L’onorevole Moro] Prima<sup><a href="#curatornote-1" id="curatornote-ref-1">[1]</a></sup> di passare alla discussione dell’articolo 2-ter, desidera ricordare che egli aveva proposto di staccare la prima formulazione: «Ogni uomo è soggetto di diritto» e farne un articolo a sé il quale esprima il punto di vista della Costituzione sul problema, della capacità giuridica. D’accordo con l’onorevole <span about="https://w3id.org/moro/enoam/data/121021/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giorgio-la-pira" typeof="deo:Reference">La Pira</span><sup><a href="#curatornote-2" id="curatornote-ref-2">[2]</a></sup> e con l’onorevole <span about="https://w3id.org/moro/enoam/data/121021/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/lelio-basso" typeof="deo:Reference">Basso</span><sup><a href="#curatornote-3" id="curatornote-ref-3">[3]</a></sup>, proporrebbe poi di integrare l’articolo 2-bis, in cui è contenuta la proposizione: «Ogni uomo è soggetto di diritto», con un’altra dichiarazione riguardante il problema della personalità giuridica degli enti. </p><p class="paragraph" data-counter="2" id="p-2">Sottolinea inoltre l’opportunità di distinguere l’articolo riguardante la capacità giuridica dagli altri due riguardanti il problema del nome e il problema della cittadinanza. Tanto più che l’articolo riguardante il nome viene ad essere integrato da alcune necessarie disposizioni in materia di titoli nobiliari e di onorificenze. </p><p class="paragraph" data-counter="3" id="p-3">Pertanto propone di scindere l’articolo 2-bis in tre articoli. </p><p class="paragraph" data-counter="4" id="p-4">[L’onorevole Moro] Fa presente<sup><a href="#curatornote-4" id="curatornote-ref-4">[4]</a></sup> alla <span about="https://w3id.org/moro/enoam/data/121021/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> che non presenta una proposta nuova, ma soltanto richiama una sua vecchia proposta, che era stata accantonata. Questa proposta è ora tanto più valida in quanto, attraverso le discussioni, è apparso opportuno scindere le due questioni della capacità giuridica e del diritto al nome. </p><p class="paragraph" data-counter="5" id="p-5">[L’onorevole Moro] Dichiara<sup><a href="#curatornote-5" id="curatornote-ref-5">[5]</a></sup> di ritenere che questa proposizione sia un necessario completamento della dichiarazione: «Ogni uomo, è soggetto di diritto». Ogni ordinamento giuridico riconosce la personalità di diritto non solo all’uomo ma anche agli enti, cioè alle associazioni che vengono chiamate «corporazioni e fondazioni». Anche in questo caso si verte in quel tema del riconoscimento di diritto fatto al singolo da parte dello Stato e garantito dalla Costituzione. Quando si afferma che agli enti, costituiti secondo la forma prevista dalla legge, spetta la personalità giuridica, si riconosce non solo il fondamentale diritto alle associazioni di avere una personalità giuridica, ma anche il diritto di dare vita agli enti che abbiano quegli strumenti di attività nell’ambito della vita sociale e giuridica dello Stato. Si ha quindi il riconoscimento della personalità e la possibilità per questi enti di funzionare come un tutto per fini privati. </p><p class="paragraph" data-counter="6" id="p-6">[L’onorevole Moro] Osserva<sup><a href="#curatornote-6" id="curatornote-ref-6">[6]</a></sup> che, quando si dice che questi enti devono essere nelle condizioni previste dalla legge, non si intende dire enti in generale. Tutte le volte nelle quali sussistano fondate ragioni per ritenere che un determinato ente si debba considerare come un tutto a sé, lo Stato non può rifiutare di concedere a questo il riconoscimento giuridico. </p><p class="paragraph" data-counter="7" id="p-7">[L’onorevole Moro] Ribadisce<sup><a href="#curatornote-7" id="curatornote-ref-7">[7]</a></sup> il punto di vista già enunciato, affermando il diritto di libertà in merito alla concessione della personalità giuridica agli enti collettivi. Da un lato si garantiscono queste naturali formazioni umane che perseguono i fini più diversi, e possono perseguirli soltanto in quanto, oltre ad essere riconosciuto il diritto agli uomini di associarsi, viene riconosciuto ad essi anche il diritto ad agire in modo compatto attraverso quelle entità unitarie che sono le persone giuridiche. Dall’altro lato, si garantisce inoltre il diritto di libertà individuale, in quanto tra le libertà individuali vi è, oltre quella di essere riconosciuti personalmente come soggetti di diritto, anche quella di dar vita ad un soggetto di diritto di natura collettiva il quale naturalmente sarà sempre al servizio della persona umana.</p><p class="paragraph" data-counter="8" id="p-8">Per quanto riguarda la precisazione degli enti<sup><a href="#curatornote-8" id="curatornote-ref-8">[8]</a></sup>, non gli pare che sia questa la sede: si può dire in ogni modo che le corporazioni e le fondazioni sono le due categorie fondamentali di questi enti giuridici. Così pure non gli sembra opportuno voler specificare gli enti di diritto pubblico e quelli di diritto privato. Comunque, si può dire che, per quanto riguarda il diritto privato, sarà la legge stessa che li specificherà; nell’ambito del diritto pubblico li specificherà la <span about="https://w3id.org/moro/enoam/data/121021/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> stessa quando parlerà dei comuni, dei partiti, e definirà in qual senso si deve intendere questa personalità giuridica.</p><p class="paragraph" data-counter="9" id="p-9">Per quanto riguarda l’altra osservazione che, aggiungendo questa proposizione, non si fa altro che un rinvio alle leggi, non gli sembra che essa sia fondata<sup><a href="#curatornote-9" id="curatornote-ref-9">[9]</a></sup>. Egli ha inserito nella sua formula la espressione: «nelle condizioni previste dalla legge», perché si deve ritenere che lo Stato abbia il diritto di controllare se sussistano i motivi sufficienti per attribuire agli enti la personalità giuridica.</p><p class="paragraph" data-counter="10" id="p-10">Lo Stato può fissare delle condizioni per questo riconoscimento; ma non può negare la personalità giuridica agli enti che lo meritano. Si affidano allo Stato i necessari poteri di controllo, ma gli si sottraggono poteri arbitrari dicendo che esso deve riconoscere gli enti tutte le volte che sussistano queste condizioni.</p><p class="paragraph" data-counter="11" id="p-11">[L’onorevole Moro] Dichiara<sup><a href="#curatornote-10" id="curatornote-ref-10">[10]</a></sup> di aderire alle precisazioni dell’onorevole <span about="https://w3id.org/moro/enoam/data/121021/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/carmelo-caristia" typeof="deo:Reference">Caristia</span><sup><a href="#curatornote-11" id="curatornote-ref-11">[11]</a></sup> e di voler aggiungere qualche chiarimento. Crede di non essere stato ben capito quando ha illustrato il significato della sua proposta. Ha sentito dire alcune cose che sono lontanissime e dalle sue intenzioni e dalla sostanza della questione. Ha sentito parlare di una concezione atomistica dello Stato, di enti che, essendo contro lo Stato, sarebbero riconosciuti come forniti di capacità giuridica; si sono fatti accostamenti ai sindacati fascisti e si sono confuse le idee circa la personalità giuridica<sup><a href="#curatornote-12" id="curatornote-ref-12">[12]</a></sup>. Rileva che la personalità giuridica è una cosa molto semplice, che non ha alcun sottinteso politico. Discutendo di personalità di enti di fronte allo Stato non si parla di comunità, di quelle che i cristiani chiamano comunità naturali: la famiglia, ecc. Qui si discute un problema tecnico: si tratta di definire se gli uomini possano associarsi per un fine superindividuale, e possano agire come entità completa, unitaria. Si tratta di definire se dei beni possano essere destinati ad uno scopo, e quindi creati come personalità giuridica. Nessun sottinteso giuridico e nessuna priorità di questi enti contro lo Stato, tanto è vero che si riconosce che lo Stato debba accordare ad essi personalità giuridica nelle condizioni disposte dalla legge.</p><p class="paragraph" data-counter="12" id="p-12">Rispondendo all’onorevole <span about="https://w3id.org/moro/enoam/data/121021/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-13" id="curatornote-ref-13">[13]</a></sup> circa la non necessarietà di una dichiarazione del genere nella Costituzione, osserva che con siffatta dichiarazione si afferma un principio che serve come criterio di orientamento per la legislazione dello Stato.</p><p class="paragraph" data-counter="13" id="p-13">Anche nei riguardi dei diritti degli uomini come individui, è stato posto un principio generalissimo che orienta tutta la legislazione, ma non è stata privata la legge del suo potere di definire la sfera particolare nell’ambito della quale quella soggettività in concreto non può essere riconosciuta. Lo stesso si fa in questo caso. Si dice che lo Stato, fissando le condizioni per il riconoscimento della capacità giuridica, non può negarla a suo arbitrio. Non si afferma nessuna posizione di priorità nei confronti dello Stato; soltanto si dice che non solo viene lasciata all’uomo la personalità giuridica individuale, ma gli si riconosce il diritto di associarsi, di destinare beni, di ottenere in questa nuova forma di associazione, o destinazione di beni, un incremento di azione che è appunto la personalità giuridica.</p><p class="paragraph" data-counter="14" id="p-14">Comprende l’osservazione dell’onorevole <span about="https://w3id.org/moro/enoam/data/121021/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span><sup><a href="#curatornote-14" id="curatornote-ref-14">[14]</a></sup>, che parte da una concezione individualistica, ma non giustifica le osservazioni di parte socialista. Con siffatta affermazione non si vuole riprendere la discussione sulle comunità, ma si chiede la personalità giuridica per alcuni enti quali quelli di beneficenza, per esempio, perché enti di diritto pubblico.</p><p class="paragraph" data-counter="15" id="p-15">Conclude ripetendo che con l’affermazione riguardante gli enti non si va contro lo Stato. D’altra parte non si introduce lo Stato attraverso questo riconoscimento in ogni sfera privata; si riconosce soltanto una entità che agisce in maniera compatta nella vita giuridica.</p><p class="paragraph" data-counter="16" id="p-16">[L’onorevole Moro] Dichiara<sup><a href="#curatornote-15" id="curatornote-ref-15">[15]</a></sup> di riservarsi di sollevare la questione in sede opportuna.</p><ol id="curatorNotes"><li about="https://w3id.org/moro/enoam/data/121021/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene ritornando sull’articolo 2-bis proposto dai relatori Lelio Basso e Giorgio La Pira che recita: «Ogni uomo è soggetto di diritto. Nessuno può essere privato del proprio nome. Nessuno può essere privato della cittadinanza come sanzione anche indiretta di carattere politico». <a href="#curatornote-ref-1">↑</a></li><li about="https://w3id.org/moro/enoam/data/121021/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giorgio La Pira (1904-1977), docente universitario, politico, deputato all’Assemblea costituente per il gruppo democratico cristiano. Si veda la voce del DBI, a firma Bruna Bocchini Camaiani, vol. 63, 2004. <a href="#curatornote-ref-2">↑</a></li><li about="https://w3id.org/moro/enoam/data/121021/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lelio Basso (1903-1978), avvocato, politico, deputato all’Assemblea costituente per il gruppo del partito socialista italiano di unità proletaria. Si veda la voce del DBI, a firma Piero Craveri, vol. 34, 1988. <a href="#curatornote-ref-3">↑</a></li><li about="https://w3id.org/moro/enoam/data/121021/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene precisando la sua posizione, dopo l’obiezione espressa dal presidente Umberto Tupini che aveva dichiarato approvato e non più in discussione l’articolo 2-bis<em>.</em> <a href="#curatornote-ref-4">↑</a></li><li about="https://w3id.org/moro/enoam/data/121021/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per sostenere e chiarire la ragione del testo aggiuntivo proposto per l’articolo 2-bis: «Agli enti spetta, nelle condizioni previste dalla legge, la personalità giuridica». <a href="#curatornote-ref-5">↑</a></li><li about="https://w3id.org/moro/enoam/data/121021/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per chiarire la sua posizione dopo la richiesta di delucidazioni avanzata dall’onorevole Giovanni Lombardi. <a href="#curatornote-ref-6">↑</a></li><li about="https://w3id.org/moro/enoam/data/121021/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente a difesa della sua proposta di aggiunta all’articolo in discussione. <a href="#curatornote-ref-7">↑</a></li><li about="https://w3id.org/moro/enoam/data/121021/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La richiesta di precisazione era venuta dal socialista Giovanni Lombardi. <a href="#curatornote-ref-8">↑</a></li><li about="https://w3id.org/moro/enoam/data/121021/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro si riferisce all’intervento del liberale Giuseppe Grassi. <a href="#curatornote-ref-9">↑</a></li><li about="https://w3id.org/moro/enoam/data/121021/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il dibattito prosegue con diversi interventi che manifestano una contrarietà alla proposta Moro. <a href="#curatornote-ref-10">↑</a></li><li about="https://w3id.org/moro/enoam/data/121021/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Carmelo Caristia (1881-1969), giurista, docente di diritto pubblico, deputato all’Assemblea costituente per il gruppo della Democrazia cristiana. Si veda la voce del DBI, a firma Giorgio Rebuffa, vol. 20, 1977. Nell’intervento immediatamente precedente l’onorevole Caristia aveva affermato che riconoscendosi il diritto di associazione, non si può conseguentemente negare il diritto di queste associazioni ad essere riconosciute dallo Stato. <a href="#curatornote-ref-11">↑</a></li><li about="https://w3id.org/moro/enoam/data/121021/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Si riferisce al dibattito immediatamente precedente ed in particolare agli interventi degli onorevoli Ottavio Mastrojanni e Giovanni Lombardi. <a href="#curatornote-ref-12">↑</a></li><li about="https://w3id.org/moro/enoam/data/121021/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-13">↑</a></li><li about="https://w3id.org/moro/enoam/data/121021/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ottavio Mastrojanni (1896-1957), avvocato, politico, deputato all’Assemblea costituente per il gruppo del Fronte liberale democratico dell’Uomo qualunque. Nel suo intervento Mastrojanni afferma di intravvedere nella formula proposta da Moro “un pericolo dal punto di vista politico” (p. 103). <a href="#curatornote-ref-14">↑</a></li><li about="https://w3id.org/moro/enoam/data/121021/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dopo la votazione della proposta di soppressione della formula in discussione avanzata dall’onorevole Mario Cevolotto.  <a href="#curatornote-ref-15">↑</a></li></ol></body></html>