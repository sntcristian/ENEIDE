<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.090" name="dcterms.relation"/><meta content="10.48678/unibo/aldomoro1.3.2.090" name="dcterms.identifier"/><meta content="Moro, Aldo, [La pace nella sicurezza discorso alle Nazioni Unite], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.090." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>La pace nellasicurezza: discorso alleNazioni Unite</title>
<div id="mentionMeta"><meta about="https://w3id.org/moro/enoam/data/san-francisco" typeof="dcterms:Location"/><meta about="https://w3id.org/moro/enoam/data/san-francisco" content="San Francisco" property="rdfs:label"/><meta about="https://w3id.org/moro/enoam/data/san-francisco" property="owl:sameAs" resource="http://www.wikidata.org/entity/Q62"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/u-thant" typeof="foaf:Person"/><meta about="https://w3id.org/moro/enoam/data/u-thant" content="U Thant" property="rdfs:label"/><meta about="https://w3id.org/moro/enoam/data/u-thant" property="owl:sameAs" resource="http://www.wikidata.org/entity/Q1264"/><meta about="https://w3id.org/moro/enoam/data/u-thant" content="Thant, U" property="skos:prefLabel"/><meta about="https://w3id.org/moro/enoam/data/ginevra" typeof="dcterms:Location"/><meta about="https://w3id.org/moro/enoam/data/ginevra" content="Ginevra" property="rdfs:label"/><meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">La pace nella sicurezza: discorso alle Nazioni Unite</h1><p class="paragraph" data-counter="1" id="p-1">Vent'anni fa, in questi giorni, mentre si avvicinava la fine di una delle più immani tragedie che avessero mai colpito l'umanità, i rappresentanti del mondo libero si riunivano a <span about="https://w3id.org/moro/enoam/data/132090/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/san-francisco" typeof="deo:Reference">San Francisco</span> per dare vita ad un'organizzazione per la sicurezza mondiale<sup><a href="#curatornote-1" id="curatornote-ref-1">[1]</a></sup>. Mi è perciò particolarmente gradito trovarmi oggi, venti anni dopo tale evento, nella sede delle <span about="https://w3id.org/moro/enoam/data/132090/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, mentre i rappresentanti dei paesi di cinque continenti si apprestano a commemorare, con sincera riconoscenza ed una viva speranza per il futuro, il ventennale di questa organizzazione che raccoglie ormai nel suo seno tanta parte dell'umanità. La solidarietà verso le <span about="https://w3id.org/moro/enoam/data/132090/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, nonché la completa adesione agli ideali ed ai principi della sua Carta, rappresentano un punto fermo della politica estera italiana. Il popolo italiano si è pronunciato decisamente ed unanimemente a favore dei principi essenziali della cooperazione internazionale, ponendo alla base della sua vita nazionale una costituzione democratica, la quale prevede fra l'altro la possibilità anche di parziali rinunce alla propria sovranità a vantaggio di organizzazioni internazionali o sovranazionali. </p><p class="paragraph" data-counter="2" id="p-2">A questa convivenza e collaborazione dedichiamo, dunque, con convinzione e con grande impegno, su tutti i piani e a tutti i livelli: da quello universale, proprio delle <span about="https://w3id.org/moro/enoam/data/132090/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, a quelli regionali, dalle forme politiche a quelle non meno essenziali di cooperazione tecnica ed economica. È in questo quadro che noi sentiamo il diritto di proclamarci sostenitori convinti delle <span about="https://w3id.org/moro/enoam/data/132090/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Alla luce di questi nostri postulati, e valendoci di quanto ci è consentito dalle istituzioni, il Governo da me presieduto che ha seguito con vigile e preoccupata attenzione le difficoltà ripercossesi sulle attività della XIX sessione dell'Assemblea generale<sup><a href="#curatornote-2" id="curatornote-ref-2">[2]</a></sup>, intende continuare a contribuire in tutti i modi al superamento della crisi che travaglia l'organizzazione. Abbiamo sempre cercato, nei limiti delle nostre possibilità di portare un contributo costruttivo nei dibattiti a tutti i livelli e nei confronti di idee manifestatesi in questa sede. È difatti nel comune interesse che le <span about="https://w3id.org/moro/enoam/data/132090/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> possano, nel più breve volgere di un tempo, e soprattutto, in una fase delicata della vita internazionale ritrovare la loro piena efficacia nel vasto raggio di azione che loro compete. Per tali ragioni, abbiamo l'altrettanto piena e ferma convinzione che le difficoltà attuali saranno felicemente superate e che le <span about="https://w3id.org/moro/enoam/data/132090/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> riprenderanno con nuovo vigore il loro cammino, al servizio della comunità internazionale. Come <span about="https://w3id.org/moro/enoam/data/132090/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/u-thant" typeof="deo:Reference">ella </span>sa, il Governo italiano ha accolto con spirito collaborativo la proposta di riunire la Commissione delle <span about="https://w3id.org/moro/enoam/data/132090/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> per il disarmo, che proprio in questi giorni ha iniziato i suoi lavori. Vorrei ricordare, a questo proposito, che il richiamo alla necessità di riprendere a breve scadenza il colloquio sul disarmo è venuto proprio dall'<span about="https://w3id.org/moro/enoam/data/132090/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Pensiamo, e lo abbiamo detto in sede opportuna, che il dibattito in commissione plenaria debba avere di mira obiettivi concreti e costruttivi nell'intento precipuo di rimettere subito in moto la Commissione dei 18<sup><a href="#curatornote-3" id="curatornote-ref-3">[3]</a></sup>, che noi valutiamo come strumento idoneo a realizzare misure di disarmo e di distensione. </p><p class="paragraph" data-counter="3" id="p-3">Entro tale ambito, noi ci auguriamo che la prossima assise possa compiere un lavoro utile e sereno. Da parte nostra, cercheremo di contribuirvi con quello stesso spirito di responsabilità e di fiducia col quale l'<span about="https://w3id.org/moro/enoam/data/132090/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> partecipa all'attività della conferenza di <span about="https://w3id.org/moro/enoam/data/132090/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span><sup><a href="#curatornote-4" id="curatornote-ref-4">[4]</a></sup>. Molti altri argomenti dovrebbero essere ricordati in questa circostanza per me così significativa. Non potrei, comunque, trascurarne uno, che, a nostro giudizio, è tra i più importanti che si pongano all'esame e all'attenzione dell'organismo societario: intendo riferirmi all'avvenire del mondo in via di sviluppo. I nuovi popoli, che ne fanno parte, si trovano ad affrontare, nella difficile vicenda storica, un faticoso e lungo cammino; e per noi, che ricevemmo il dono di anticipare il travaglio nel quale essi sono così nobilmente impegnati, è compito precipuo quello di essere ad essi vicini e di tener conto delle loro legittime esigenze ed aspirazioni. Non vogliamo avere posizioni di favore. Vogliamo, invece, che si creino forme vive di collaborazione internazionale basate sulla fiducia reciproca, operanti nella dignità, a beneficio di tutti, nel senso di responsabilità di ciascuno. </p><p class="paragraph" data-counter="4" id="p-4">Conosciamo, signor <span about="https://w3id.org/moro/enoam/data/132090/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/u-thant" typeof="deo:Reference">Segretario generale</span>, il profondo impegno con cui ella, insieme con il presidente dell'Assemblea generale<sup><a href="#curatornote-5" id="curatornote-ref-5">[5]</a></sup>, si sta dedicando a facilitare l'esito positivo delle più importanti e delicate questioni che, in questo momento, si trovano in primo piano dell'attenzione internazionale. Desidero perciò augurare a questa sua azione completo successo, nella certezza che, in questa sua benemerita attività, <span about="https://w3id.org/moro/enoam/data/132090/v1/mention-46" class="mention person" id="mention-46" property="dcterms:references" resource="https://w3id.org/moro/enoam/data/u-thant" typeof="deo:Reference">ella </span>troverà sempre la fervida cooperazione di tutti gli Stati membri. Per parte del mio Governo, posso assicurarle che la nostra cooperazione sarà sempre convinta e completa. </p><ol id="curatorNotes"><li about="https://w3id.org/moro/enoam/data/132090/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce all’istituzione dell’Onu a San Francisco mentre volgeva al termine la Seconda guerra mondiale <a href="#curatornote-ref-1">↑</a></li><li about="https://w3id.org/moro/enoam/data/132090/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> La XIX sessione dell’Assemblea generale dell’Onu si svolge tra il 1964 e il 1965 e, tra le altre, cose deve affrontare la crisi nel Sud-Est asiatico con l’escalation militare degli Stati Uniti a partire da febbraio 1965. <a href="#curatornote-ref-2">↑</a></li><li about="https://w3id.org/moro/enoam/data/132090/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di uno dei primi organismi multilaterali dell’Onu. La commissione dei 18, creata nel 1962 e di cui fanno parte appunto 18 Stati membri, ha come obiettivo perseguire politiche di disarmo internazionale. <a href="#curatornote-ref-3">↑</a></li><li about="https://w3id.org/moro/enoam/data/132090/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta della Conferenza per il disarmo. <a href="#curatornote-ref-4">↑</a></li><li about="https://w3id.org/moro/enoam/data/132090/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del diplomatico ghanese Alex Quaison-Sackey (1922-1992). <a href="#curatornote-ref-5">↑</a></li></ol></body></html>