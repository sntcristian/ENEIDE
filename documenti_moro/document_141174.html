<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.174" name="dcterms.relation"/><meta content="10.48678/unibo/aldomoro1.4.1.174" name="dcterms.identifier"/><meta content="Moro, Aldo, Intervento al Consiglio ministeriale della Cee, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.174." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Intervento al Consiglio ministeriale della Cee</title>
<div id="mentionMeta"><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/pierre-harmel" typeof="foaf:Person"/><meta about="https://w3id.org/moro/enoam/data/pierre-harmel" content="Pierre Harmel" property="rdfs:label"/><meta about="https://w3id.org/moro/enoam/data/pierre-harmel" property="owl:sameAs" resource="http://www.wikidata.org/entity/Q363942"/><meta about="https://w3id.org/moro/enoam/data/pierre-harmel" content="Harmel, Pierre" property="skos:prefLabel"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Intervento al Consiglio ministeriale della Cee</h1><p class="paragraph" data-counter="1" id="p-1">Desidero ringraziare la delegazione francese per il contributo concreto dato alla discussione sui problemi della partecipazione finanziaria dei Paesi candidati alle spese della <span about="https://w3id.org/moro/enoam/data/141174/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-1" id="curatornote-ref-1">[1]</a></sup> con la proposta messa sul tavolo dei Rappresentanti Permanenti alcuni giorni fa.</p><p class="paragraph" data-counter="2" id="p-2">Nei mesi scorsi avevo avuto occasione di prendere a più riprese posizione su questi problemi e mi ero espresso favorevolmente sulla formula avanzata dal Ministro <span about="https://w3id.org/moro/enoam/data/141174/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/pierre-harmel" typeof="deo:Reference">Harmel</span><sup><a href="#curatornote-2" id="curatornote-ref-2">[2]</a></sup> che poteva a nostro giudizio:</p><p>- garantire l’applicazione a termine del sistema comunitario;</p><p>- permettere al tempo stesso una ragionevole limitazione degli oneri finanziari che dovrebbero gravare sulla <span about="https://w3id.org/moro/enoam/data/141174/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> (e sugli altri Paesi candidati) durante il periodo transitorio.</p><p class="paragraph" data-counter="3" id="p-3">Tenendo presenti queste due esigenze fondamentali siamo disposti ad approfondire l’esame della formula francese per vedere se ci consente di metterci d’accordo su una ragionevole partecipazione britannica (e degli altri candidati)<sup><a href="#curatornote-3" id="curatornote-ref-3">[3]</a></sup> alle spese della <span about="https://w3id.org/moro/enoam/data/141174/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, facendo astrazione dalle premesse o almeno da alcune delle premesse sulle quali essa si basa. Non riteniamo infatti che si possa partire dal principio che i nuovi membri debbano inserirsi nel sistema comunitario adottando dal primo giorno il “passo” dei membri attuali; da tale principio – secondo noi contestabile – deriva la conseguenza che toccherebbe ai Sei versare quello che verrebbe concesso alla <span about="https://w3id.org/moro/enoam/data/141174/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> di non pagare durante il periodo transitorio.</p><p class="paragraph" data-counter="4" id="p-4">Siamo tuttavia pronti, come ho già indicato, ad accantonare la discussione su questi aspetti formali della proposta francese, per tentare di raggiungere una intesa sui due punti che a noi sembrano fondamentali:</p><p>- quello che i nuovi membri dovranno effettivamente corrispondere durante il periodo transitorio;</p><p>- quello dei correttivi post-transitori.</p><p class="paragraph" data-counter="5" id="p-5">Sul primo punto vorrei osservare che la delegazione italiana ha costantemente sostenuto la necessità di concordare un parametro obiettivo che servisse da punto di riferimento per il livello del contributo finanziario britannico al quinto anno del periodo transitorio. Tanto la formula <span about="https://w3id.org/moro/enoam/data/141174/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/pierre-harmel" typeof="deo:Reference">Harmel</span> che quella francese – pur con diversa presentazione – riprendono la stessa idea. La formula francese, inoltre, propone sostanzialmente un parametro al quale si è ripetutamente accennato da parte italiana: il prodotto nazionale lordo inglese riferito a quello della <span about="https://w3id.org/moro/enoam/data/141174/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ampliata.</p><p class="paragraph" data-counter="6" id="p-6">Sulla base delle varie limitazioni previste infatti dal nostro sistema di risorse proprie il 19,22% suggerito da parte francese per l’anno “zero” può salire al massimo nel 1977 ad una cifra percentuale dell’ordine del 20,5%.</p><p class="paragraph" data-counter="7" id="p-7">Abbiamo così un punto di riferimento sulla base del quale calcolare la progressione durante i cinque anni della transizione.</p><p class="paragraph" data-counter="8" id="p-8">Noi riteniamo – e l’abbiamo precisato a più riprese – che anche la progressione dovrebbe essere ispirata ad uno schema il meno possibile arbitrario e contestabile. Un criterio obiettivo poteva partire dalla considerazione che, se poteva apparire giustificato far partecipare pienamente, sin dall’inizio, i nuovi membri alle spese generali della <span about="https://w3id.org/moro/enoam/data/141174/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ed a quelle dei vari settori nei quali l’integrazione poteva realizzarsi rapidamente dopo l’adesione, una partecipazione graduale doveva essere prevista per le spese del FEOGA<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="9" id="p-9">Sul secondo punto – quello dei correttivi post-transitori – spero che vi sia ora da parte francese un atteggiamento più positivo. Abbiamo già concordato in sede di Consiglio e comunicato agli inglesi nel quadro dei negoziati che non vi devono essere “salti bruschi” nel corso del periodo transitorio ed in particolare che non vi deve essere salto brusco tra la fine del periodo transitorio e l’entrata nella fase definitiva. Per dare contenuto concreto a questa affermazione di principio è necessario appunto prevedere un sistema di correttivi per garantire che, se vi dovesse essere ulteriore progressione nel contributo britannico rispetto alla partecipazione finanziaria prevista per il quinto anno del periodo transitorio, essa dovrebbe avvenire “senza salti”. Riteniamo che sarebbe opportuno regolare sin d’ora questo problema in quanto consideriamo importante che il sistema sia automatico e definitivo nella sua applicazione.</p><p class="paragraph" data-counter="10" id="p-10">Ho ritenuto di dover trattare diffusamente del problema del finanziamento perché ritengo che allo stadio cui sono pervenuti i nostri lavori dovrebbe essere possibile di arrivare a concordare una formula soddisfacente in grado di portare ad una svolta decisiva lo storico negoziato con la <span about="https://w3id.org/moro/enoam/data/141174/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span>.</p><ol id="curatorNotes"><li about="https://w3id.org/moro/enoam/data/141174/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti.] <a href="#curatornote-ref-1">↑</a></li><li about="https://w3id.org/moro/enoam/data/141174/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Pierre Charles Harmel (1911-2009), esponente politico del Partito sociale cristiano belga, dal 1966 era ministro degli Esteri del Belgio. <a href="#curatornote-ref-2">↑</a></li><li about="https://w3id.org/moro/enoam/data/141174/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Oltre alla Gran Bretagna qui citata, gli altri paesi candidati all’ingresso erano Irlanda, Danimarca e Norvegia. <a href="#curatornote-ref-3">↑</a></li><li about="https://w3id.org/moro/enoam/data/141174/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Fondo europeo di orientamento e garanzia per l’agricoltura (Feoga), istituito nel 1962, aveva come obiettivo la messa a disposizione di fondi per l’adattamento o la riconversione della produzione agricola. <a href="#curatornote-ref-4">↑</a></li></ol></body></html>