<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.028" name="dcterms.relation"/><meta content="10.48678/unibo/aldomoro1.3.1.028" name="dcterms.identifier"/><meta content="Moro, Aldo, [Replica al VII Congresso nazionale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.028." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Replica al VII Congresso nazionale]</title>
<div id="mentionMeta"><meta about="https://w3id.org/moro/enoam/data/adone-zoli" typeof="foaf:Person"/><meta about="https://w3id.org/moro/enoam/data/adone-zoli" content="Adone Zoli" property="rdfs:label"/><meta about="https://w3id.org/moro/enoam/data/adone-zoli" property="owl:sameAs" resource="http://www.wikidata.org/entity/Q366104"/><meta about="https://w3id.org/moro/enoam/data/adone-zoli" content="adone-zoli" property="wdt:P1986"/><meta about="https://w3id.org/moro/enoam/data/adone-zoli" content="Zoli, Adone" property="skos:prefLabel"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/><meta about="https://w3id.org/moro/enoam/data/luigi-gui" typeof="foaf:Person"/><meta about="https://w3id.org/moro/enoam/data/luigi-gui" content="Luigi Gui" property="rdfs:label"/><meta about="https://w3id.org/moro/enoam/data/luigi-gui" property="owl:sameAs" resource="http://www.wikidata.org/entity/Q1415906"/><meta about="https://w3id.org/moro/enoam/data/luigi-gui" content="Gui, Luigi" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Replica al VII Congresso nazionale]</h1><p class="paragraph" data-counter="1" id="p-1">Innanzi tutto, cari amici, devo un vivo ringraziamento al presidente del Consiglio nazionale senatore <span about="https://w3id.org/moro/enoam/data/131028/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/adone-zoli" typeof="deo:Reference">Zoli</span><sup><a href="#curatornote-1" id="curatornote-ref-1">[1]</a></sup>, che nel discorso di stamattina ha voluto, con molta cortesia, ricordare la mia opera di questi mesi. Lo ringrazio, e desidero a mia volta esprimere gratitudine per il contributo di saggezza e di equilibrio che egli ha dato nel corso di questi mesi all’attività della Direzione centrale del Partito e per lo spirito di cordiale, fraterna collaborazione con la quale ha lavorato con me.</p><p class="paragraph" data-counter="2" id="p-2">Desidero inoltre ringraziare il Presidente del Consiglio on. <span about="https://w3id.org/moro/enoam/data/131028/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span> per le sue parole tanto gentili e dargli atto con profonda gratitudine dello spirito di affettuosa collaborazione, della costante attenzione che egli ha mostrato verso ogni richiesta del Partito nel corso di questi difficili mesi di Governo<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="3" id="p-3">Poiché nella mia relazione introduttiva non potei leggere la parte riguardante l’attività legislativa, desidero esprimere la più cordiale gratitudine ai presidenti dei due Gruppi parlamentari, per la loro opera veramente benemerita per la vita del Partito. Io, che sono stato per alcuni anni presidente del Gruppo parlamentare, so quanto quest’opera sia difficile, e quindi di questo ringrazio l’amico <span about="https://w3id.org/moro/enoam/data/131028/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/luigi-gui" typeof="deo:Reference">Gui</span><sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="4" id="p-4">Prendo la parola, al termine di questo interessante dibattito, per dirvi alcune considerazioni che traggo dalle cose che sono state dette e dal modo con cui sono state dette e ascoltate, dall’atmosfera, direi, di questo Congresso<sup><a href="#curatornote-4" id="curatornote-ref-4">[4]</a></sup>. «Questo è un Congresso difficile − avevo detto all’inizio −, questa è una grande prova per la <span about="https://w3id.org/moro/enoam/data/131028/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E io mi auguro con tutto il cuore che queste difficoltà siano superate, che questa grande prova di unità, di consapevolezza, di responsabilità sia affrontata con successo dal Partito. Il quale deve vincere oggi e domani molte tentazioni, deve evitare i rischi della facilità, della superficialità, dell’unilateralità, per guardare alla situazione in tutta la sua complessità, ai suoi doveri in tutto il loro peso, all’elettorato in tutte le sue esigenze, ai valori umani, infine, che sono in esso, per porsi come una grande forza efficace e costruttiva nella vita del nostro Paese».</p><p><strong>Prospettive e speranze</strong></p><p class="paragraph" data-counter="5" id="p-5">Se dovessi dire, con tutta semplicità, il mio giudizio sul dibattito congressuale, sulla grande polemica di questi mesi, alla quale ho assistito come obiettivo osservatore e come garante imparziale della vita democratica del Partito, se dovessi dire delle prospettive che è lecito configurare, delle speranze che si possono alimentare, pur dinanzi alla ricchezza dei temi e dei motivi proposti e dei segni indubbi della vitalità della <span about="https://w3id.org/moro/enoam/data/131028/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, non potrei dirmi del tutto tranquillo. È innegabile che il Partito ha subito una crisi dalla quale si riprende a fatica, e che questa crisi, seppure si esprime nel dibattito vivace delle idee, nella rigidezza di alcune impostazioni, nell’incertezza che qua e là si riscontra circa quello che il Partito potrà e dovrà fare in avvenire, rappresenta una svolta, insomma, in un momento difficile della vita nazionale ed internazionale, un adattamento necessario ma non perciò meno problematico e difficile<sup><a href="#curatornote-5" id="curatornote-ref-5">[5]</a></sup>.</p><p><strong>Assestamento e sviluppo</strong></p><p class="paragraph" data-counter="6" id="p-6">Non sono del tutto tranquillo, quindi, anche se vi sono – e come potrebbero non esservi? – dei motivi di speranze, prospettive di assestamento e di sviluppo, premesse che sono tutte nella vostra saggezza e nella vostra fede per un domani migliore. Dovrà essere il nostro un Partito tutto nuovo? Dovrà essere questa l’ora zero, la data d’inizio di una nuova vita? Dovrà essere consumata, superata, come qualcuno ha accennato, una classe dirigente provata in tante battaglie, posta dinanzi a tante difficoltà, chiamata ad assumersi così gravi responsabilità? Dovrà essere questa classe dirigente accantonata o guardata con sospetto per il modo secondo il quale ha operato, per aver adempiuto al suo dovere di capire, di scegliere secondo la propria coscienza, secondo difficili valutazioni? Essa può ben avere errato, ma non è giusto ritenere, neppure per sottintesi, che si tratti di una scelta in malafede, che significhi deviazione o abbandono. Chi non fa credito alla rettitudine e alla buona fede, chi disconosce le pesanti responsabilità della vita democratica, chi si affretta quasi con compiacimento a sgomberare il terreno per farvi subito allignare una nuova improvvisata cultura, disperde in qualche modo il patrimonio della <span about="https://w3id.org/moro/enoam/data/131028/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Disperde la ricchezza di tutte le esperienze che in essa si sono succedute, l’apporto di tutti gli uomini, di tutte le idee, di tutti i dubbi, di tutte le speranze, quella significativa vitalità e varietà del Partito che procede, che deve procedere verso l’avvenire, senza nulla rinnegare del passato.</p><p><strong>La tradizione del Partito</strong></p><p class="paragraph" data-counter="7" id="p-7">Ecco un rischio di dispersione dal quale il Partito dovrà guardarsi, custodendo intatta la sua tradizione, rispettando tutti i suoi uomini, accettando tutta la storia che, per il Paese, il Partito è andato man mano realizzando. Siamo noi, tutto il Partito, che abbiamo fatto la storia di questi anni. La storia si rinnova, scopre e soddisfa nuove esigenze, cambia gli uomini in relazione ai bisogni, ma quello che è stato è stato ed appartiene al Partito e alla sua vita. E tra questi uomini, quelli di ieri, di oggi, di domani, ci deve pur essere un linguaggio comune, una stima senza riserve, una solidarietà senza ombre, una comunità fervida e umana, senza una divisione grave come quella che fa da confine esterno alla nostra famiglia, una comunità di ricordi, di collaborazione, di impegni e, infine, di speranze. Costruisce davvero qualche cosa il sospetto sistematico, la sollecitudine nel condannare? Giova davvero alla purezza del partito la valutazione del passato, del quale siamo stati pur tutti, in qualche misura, artefici, ed immaginare l’avvenire, che tutti pur dobbiamo costruire, non come sviluppo e continuità ma come esplosione improvvisa ed assoluta novità? E così pure, lasciatemelo dire, io mi preoccupo di fronte a una prospettiva di spaccatura verticale del Partito, in una impostazione che tenda piuttosto a dividere che a unire, piuttosto a differenziare che ad amalgamare, piuttosto ad allontanare che ad avvicinare.</p><p class="paragraph" data-counter="8" id="p-8">Un salda forza stabilizzatrice, un terreno comune di equilibrio e di coesione, è il naturale centro di gravità del Partito. È essa che consente ardimenti, che garantisce la possibilità di una dialettica attraverso la quale si espanda in tutte le direzioni la vitalità del Partito. Un grande Partito come il nostro, con un elettorato così vasto, complesso ed esigente, deve evitare i rischi, anche se essi siano soltanto psicologici, della concentrazione nelle posizioni estreme e dell’assenza di gradualità e di continuità nel tessuto che lo compone. La rinuncia a questa struttura equilibrata in questa complessa visione, in questa larga ed efficace funzione rappresentativa e coesiva, può essere pagata a caro prezzo sul terreno dell’unità e nella presenza del Partito di fronte al corpo elettorale. Una configurazione nuova del Partito, diversa da quella tradizionale, affidata a strumenti coesivi nuovi e di non ancora comprovata efficacia, è certo una rischiosa novità, dalla quale la <span about="https://w3id.org/moro/enoam/data/131028/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> dovrebbe guardarsi. Essa, oltre tutto, seppur sembri a prima vista servire a un’imperativa ragione di chiarezza, di verità, di purezza, nasconde forse, in definitiva, un impoverimento della verità, cui potrebbe mancare uno strumento efficace di persuasione e di agganciamento alla complessa realtà sociale, un mezzo per diminuire le distanze, per impedire che esse divengano insuperabili e generino una definitiva divergenza.</p><p class="paragraph" data-counter="9" id="p-9">Vorrei poi ammonire gli amici, riecheggiando le significative parole del sen. Ceschi<sup><a href="#curatornote-6" id="curatornote-ref-6">[6]</a></sup>, a difendere il Partito dal rischio di svuotarlo od impoverirlo del suo contenuto ideale, della sua fondamentale ispirazione cristiana. La <span about="https://w3id.org/moro/enoam/data/131028/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> – abbiamo fermamente ritenuto – è un partito laico che vede schierati i cattolici nella famiglia democratica con una loro autonoma responsabilità.</p><p class="paragraph" data-counter="10" id="p-10">Ma quanto maggiore è questa doverosa autonomia, tanto maggiore dev’essere il fervore di quella ispirazione, la convinzione di potere e volere ottemperare ad un patrimonio ideale veramente qualificante. Fuori da questa caratterizzazione, che qualche volta viene situata nel pieno della polemica e nell’urgere dei motivi mutuati da altre ideologie e ispirazioni, mancherebbe alla <span about="https://w3id.org/moro/enoam/data/131028/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> una propria ragione motrice, rappresentativa, un punto di vista veramente autonomo, capace di alimentare un’azione sociale seria ed efficace. Se alla lunga, mediante un’attenzione concentrata su alcuni aspetti soltanto della realtà umana, venisse in qualche modo impoverendosi quell’ispirazione, la <span about="https://w3id.org/moro/enoam/data/131028/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> potrebbe smarrire la sua genuina natura, perdere i contatti stabili, autorevoli, rassicuranti con gli elettori, essere trasportata ad una azione di pressione e di assimilazione nel tono, nel linguaggio e nelle cose da parte dei partiti di sinistra. Bisogna che la <span about="https://w3id.org/moro/enoam/data/131028/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si alimenti di più a queste ragioni ideali, senta, accanto ai problemi dello sviluppo sociale e democratico, quei motivi di tutela della tradizione e di soddisfazione delle esigenze morali e religiose del nostro popolo che hanno rappresentato per tanti anni, e devono restare, il fondamento ideale della sua azione politica.</p><p><strong>Un moto cristiano</strong></p><p class="paragraph" data-counter="11" id="p-11">Questa caratterizzazione, poi, è non solo ispiratrice e qualificatrice della spinta sociale della <span about="https://w3id.org/moro/enoam/data/131028/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ma anche la garanzia del suo significato democratico, del suo appoggio al moto di libertà che pervade la società moderna ed è certo nella sua derivazione cristiana.</p><p class="paragraph" data-counter="12" id="p-12">Anche quella della vita democratica del Partito, per così dire, della sua interna preparazione ad essere nell’ambiente sociale e politico una forza di attuazione democratica, è una pressante esigenza. Anche a questo riguardo ritengo necessario un preciso impegno del Partito che emerga dalle esperienze del passato e, per quanto necessario e per quanto possibile, lo rinnovi e ravvivi.</p><p class="paragraph" data-counter="13" id="p-13">In questi mesi di lavoro, anche in rapporto al vivo moto del Partito impegnato nel dibattito congressuale, ho sentito vivamente l’importanza e l’impegno della vita democratica della <span about="https://w3id.org/moro/enoam/data/131028/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e cioè: rispetto della persona e delle idee, rifiuto della cristallizzazione e della pregiudiziale, permanente apertura, cordialità di rapporti. Quando la vita del Partito si fa così intensa, quando è così forte l’impegno esterno, il ritmo d’azione può prendere la mano e provocare indurimento e grossolanità. Ora, se questo è il rischio, se la situazione richiede un Partito deciso e ardito, il ritrovamento della sostanza unitaria del Partito è il necessario presupposto di una azione politica, alla lunga adeguata ai grandi compiti di costruzione democratica e di ordinamento sociale che incombono sulla <span about="https://w3id.org/moro/enoam/data/131028/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="14" id="p-14">Dalla discussione, pur così interessante e viva, non sono emerse sostanziali riserve sulla mia relazione, con la quale, in uno sforzo estremo di obiettività, ho cercato di aprire il dibattito su una chiara impostazione politica. Nessun punto di vista è stato contrastato, semmai si è cercato di interpretarlo, qualificarlo, condurlo alle sue logiche conseguenze. Mi compiaccio, non per me, ma perché questa sostanziale concordia dimostra che vi è, pur fra tanti rischi, per così dire psicologici, di unilateralità, sostanziale tessuto unitario nel quale si pongono l’ideologia e l’ispirazione di programma generale della <span about="https://w3id.org/moro/enoam/data/131028/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Non è stata contrastata la caratterizzazione della <span about="https://w3id.org/moro/enoam/data/131028/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> come partito popolare, democratico, antitotalitario. Non sono state contrastate, pur nelle divergenze di applicazione e di metodo, le scelte e gli impegni che tale caratterizzazione comporta. Semmai, si è lamentato che si sia costretti a parlare di queste cose e si è visto in ciò la testimonianza di una situazione di estremo rischio e di tensione.</p><p class="paragraph" data-counter="15" id="p-15">Evidentemente dobbiamo essere preparati a combattere ogni deviazione da questa linea, e rendere impossibile anche solo un’atmosfera che sembri compromettere quell’impegno di libertà che esprime il significato della presenza della <span about="https://w3id.org/moro/enoam/data/131028/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nel Paese; non mi pare però che questa atmosfera, denunciata da altri partiti, proprio vi sia. A me pare, invece, che il comune impegno che caratterizza il Partito nel senso democratico popolare significhi la viva sensibilità della <span about="https://w3id.org/moro/enoam/data/131028/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per l’integrazione della sua vita politica e per il suo dovere di presenza nel Paese in un senso totalmente rassicurante circa la validità degli ideali di libertà in cui crediamo. Se la situazione presenta – e quando mai, del resto, essi sono stati del tutto assenti? – i rischi di oscure involuzioni, sta a contrastarli, proprio sul piano politico, sul piano morale e di civiltà, la complessa e consapevole presenza della <span about="https://w3id.org/moro/enoam/data/131028/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E vi è appena bisogno di dire, dopo tutto quello che è stato osservato in questi giorni, a partire dalla mia relazione, che questa idea di libertà include necessariamente l’impegno di un completo sviluppo della persona e dell’attuazione della giustizia nella società, e che perciò sono acquisite, pur nella libera discussione sul piano tecnico ed anche in vista di un più accentuato impegno del Partito in questo settore, tutte le prospettive che sono state profilate per una politica di sviluppo.</p><p><strong>I risultati del dibattito</strong></p><p class="paragraph" data-counter="16" id="p-16">Ai fini di una valutazione sincera e, al tempo stesso, il più possibile esauriente dei risultati delle discussioni svoltesi sul terreno economico, ricorderò che la mia esposizione si è svolta attorno a tre punti essenziali: rendiconto della politica economica svolta nel nostro Paese; politica cui il nostro Partito ha dato il contributo più rilevante; sistema di pensiero politico economico attorno al quale deve rafforzarsi l’unità del Partito; linee generali di un’azione atta ad avviare a soluzione i problemi fondamentali che si pongono oggi sul terreno economico del nostro Paese.</p><p class="paragraph" data-counter="17" id="p-17">Mi sembra che su ciascuno di questi tre temi si sia conseguita una estesa convergenza di opinioni, attorno a proposizioni formulative, in breve nei seguenti termini. In fatto di rendiconto dell’azione passata, è stata, dalle più diverse parti, riconosciuta l’entità, ad esempio, dei globali progressi compiuti e della solidità ormai raggiunta del nostro sistema economico. Disoccupazione, agricoltura e Mezzogiorno, che, del resto, sono in parte manifestazioni di un unico problema, sono apparsi i punti in cui si sono più concentrate, in materia economica, le preoccupazioni degli intervenuti. Quanto ai criteri dell’azione di sviluppo si può, con tutta certezza, dire che mai come in questo Congresso, è emerso, con tanta chiarezza e con tanto largo consenso di opinioni, il pensiero che lo Stato, nella concreta situazione italiana, deve assumere la diretta responsabilità di eseguire uno sviluppo economico più intenso, ma soprattutto più equilibrato della nostra società. Numerose sono state a questo riguardo le critiche rivolte al nostro presente ordinamento e agli strumenti di cui lo Stato dispone. Non è possibile soffermarsi ora sui problemi sollevati da questa diffusa convinzione.</p><p class="paragraph" data-counter="18" id="p-18">Mi sembra però che il pensiero prevalente possa esprimersi così: la responsabilità globale dello sviluppo che lo Staro deve assumersi non può concretarsi in una azione reale ed efficace se nuovi strumenti non vengono posti in essere e se quelli esistenti non vengono adeguati ai fini da raggiungere. Questa enunciazione mi pare costituisca lo sbocco logico delle numerose e spesso ampie trattazioni che sono state fatte attorno all’attuazione dello schema Vanoni<sup><a href="#curatornote-7" id="curatornote-ref-7">[7]</a></sup> e al passaggio dallo schema al piano e via di seguito.</p><p class="paragraph" data-counter="19" id="p-19">E veniamo ora all’esame dell’ultimo punto, quello riguardante le linee dell’azione economica futura. A questo riguardo non dobbiamo dimenticare che quando noi riaffermiamo che lo Stato deve assumere le responsabilità globali dello sviluppo, non intendiamo dire che lo Stato debba far luogo direttamente alle iniziative necessarie al raggiungimento degli obiettivi proposti. Nessuno, invero, ha preso questa posizione collettivista, ma ciò che mi pare interessante rilevare è che da coloro che hanno chiesto una azione più risoluta dello Stato è stata espressa la preoccupazione che ciò non sia il risultato di cedimenti ideologici. Si tratta piuttosto di configurare i termini di un’azione che veda l’iniziativa pubblica porsi come elemento che integri e non già sostituisca l’iniziativa privata. Di qui l’importanza data da molti oratori all’azione diretta ad ampliare il mercato oggi esistente e soprattutto a modificare gli indirizzi dei ceti e delle regioni più sacrificate. I settori che più hanno richiamato l’attenzione per questa politica sono stati l’agricoltura e l’industria nel Mezzogiorno; l’iniziativa privata e l’industria a partecipazione statale diverranno così campi sempre più vasti per le loro iniziative.</p><p><strong>Le forze migliori della D.C.</strong></p><p class="paragraph" data-counter="20" id="p-20">È da ritenere che all’approfondimento di queste linee possano concretamente contribuire le forze migliori del Partito e dare così il maggiore alimento di pensiero e di doverosa, consapevole adesione all’azione di Governo. Non ho preoccupazioni per la linea politica del Partito che è emersa da questo dibattito e che può contare su robuste forze di sostegno per la sua attuazione; la linea politica, dunque, che assume l’impegno di una intensa, improrogabile azione sociale, ponendo così su più ampie e sicure basi di consenso lo Stato democratico, che la <span about="https://w3id.org/moro/enoam/data/131028/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha contribuito potentemente a costruire e difendere.</p><p class="paragraph" data-counter="21" id="p-21">Avendo presente questa caratterizzazione che è un punto fermo della situazione politica italiana, è compito del Partito – garante di questa linea nella sempre complessa e difficile situazione parlamentare – allargare al di là di ogni tentazione integralistica, che in verità non mi pare vi sia nel Partito, la prospettiva democratica con l’attenta considerazione di un responsabile confronto, anche rigorosamente critico, con le forze politiche che esprimono esigenze e stati d’animo e sono impegnate in forme e gradi diversi nel dibattito democratico in Italia. La chiarezza dell’impegno programmatico da un lato, la responsabile, prudente apertura alla considerazione e valutazione di quello che gli altri rappresentano, dall’altro, sono due aspetti della nostra seria presenza, una garanzia di crescita e di assestamento della democrazia italiana.</p><p class="paragraph" data-counter="22" id="p-22">Prendo atto che non vi sono stati disconoscimenti sostanziali circa la situazione di dovere che incombe sulla <span about="https://w3id.org/moro/enoam/data/131028/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in relazione alla sua funzione di Governo e circa la situazione stringente nella quale essa ad adempierla, facendo appello a tutte le sue forze, il suo coraggio, il suo autentico significato politico. E così, pure molto larga è stata la manifestazione della gratitudine e dell’apprezzamento per l’impegno così difficile del Presidente <span about="https://w3id.org/moro/enoam/data/131028/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span>, per la sua ferma attuazione del programma e la sua rispondenza alle ispirazioni della <span about="https://w3id.org/moro/enoam/data/131028/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="23" id="p-23">Nella situazione concreta non è stata prospettata un’alternativa che sia ad un tempo attuabile e non comporti gravi rischi per la democrazia nel nostro Paese. È stata, mi pare, generalmente indicata una posizione di grande prudenza e riserva, pur senza disattenzione o disprezzo, nei confronti del PSI, e non è stato configurato, a parte i problemi costituzionali che comporta, uno schieramento elettorale che affidi al Paese il compito di sciogliere, se può, i nodi delle gravi difficoltà del momento.</p><p class="paragraph" data-counter="24" id="p-24">Per quella che è la posizione della <span about="https://w3id.org/moro/enoam/data/131028/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e del Governo, ritengo politicamente adeguata e costituzionalmente corretta quella da me più volte indicata e che fa perno sul carattere minoritario del Governo, sull’assoluta responsabilità della <span about="https://w3id.org/moro/enoam/data/131028/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, sul nostro impegno programmatico, sull’inesistenza di alleanze o allineamenti.</p><p class="paragraph" data-counter="25" id="p-25">Mi auguro che, riconosciuto con questo significato il pesante e meritorio compito che il Partito, il Governo assolve, vi sia attorno ad esso un’atmosfera ancor più serena e solidale che per il passato, un’atmosfera che assicuri al Governo quel prestigio e quel calore che sono necessari nella difficile congiuntura nella quale esso si muove. Ciò non significa in nessun modo che il Partito non debba, nella sua responsabilità, guardare lontano, ai grandi problemi del Paese, alle esigenze stringenti della democrazia, ai temi suggestivi che una situazione mondiale in movimento, sotto tanti e diversi aspetti, propone. Noi dobbiamo fronteggiare con tutto il nostro impegno, con una decisa assunzione di responsabilità, nel solco della nostra tradizione, nella continuità dell’opera benemerita di difesa della democrazia, la situazione presente. Colmare il vuoto di potere che potrebbe occupare altrimenti solo il comunismo; colmarlo con una forza autenticamente democratica, che assicuri, al di là di ogni contingenza, lo sviluppo democratico del nostro Paese. Noi non abbiamo mete limitate e di mera resistenza, bensì abbiamo mete lontane e di ardite conquiste: conquiste elettorali nell’attuazione del nostro programma di impegno democratico e popolare; conquiste democratiche nell’allargamento, se possibile, dell’area politica, al sicuro da ipoteche totalitarie. In questa duplice direzione, tutto si può e si deve attendere dall’azione esemplare della <span about="https://w3id.org/moro/enoam/data/131028/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, dalla sua vigorosa impostazione, dalla sua fedeltà al programma e alla sua ispirazione.</p><p><strong>Coscienza dei problemi</strong></p><p class="paragraph" data-counter="26" id="p-26">Questo Congresso, mi pare, prende coscienza dell’urgenza crescente dei problemi e, attraverso la consapevolezza della validità e dell’impostazione del programma, dei modi di affrontarli. È perciò un Congresso di responsabile meditazione, di severo esame critico, ma pure di impegno e di speranza. È il nostro un rinnovato impegno al servizio della <span about="https://w3id.org/moro/enoam/data/131028/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, senza esclusivismi e senza iattanza, con umiltà profonda, con la coscienza del limite, con la consapevolezza dei grandi problemi del momento. Mi auguro che le decisioni che il Congresso sta per prendere nella sua obiettività e nella sua responsabilità, nel superiore interesse del Paese, siano le più idonee e tali da permettere che la <span about="https://w3id.org/moro/enoam/data/131028/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> continui la sua efficace opera per la difesa delle istituzioni, per dar vigore e contenuto alla democrazia, per fare del nostro un Paese libero nel quale la libertà sia un bene sicuro ed intangibile della democrazia, e che la <span about="https://w3id.org/moro/enoam/data/131028/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non venga meno al suo grande compito.</p><ol id="curatorNotes"><li about="https://w3id.org/moro/enoam/data/131028/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Adone Zoli (1887-1960), senatore e presidente del Consiglio nazionale della Dc dal 1954. <a href="#curatornote-ref-1">↑</a></li><li about="https://w3id.org/moro/enoam/data/131028/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Segni II (15 febbraio 1959 - 24 marzo 1960), monocolore Dc che aveva ottenuto l’appoggio esterno di liberali, monarchici e, sebbene non determinanti, anche dei parlamentari del Msi. <a href="#curatornote-ref-2">↑</a></li><li about="https://w3id.org/moro/enoam/data/131028/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Luigi Gui (1914-2010), capogruppo della Dc alla Camera. Attilio Piccioni (1892-1976) era capogruppo della Dc al Senato. <a href="#curatornote-ref-3">↑</a></li><li about="https://w3id.org/moro/enoam/data/131028/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-4">↑</a></li><li about="https://w3id.org/moro/enoam/data/131028/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La Dc si presentò al congresso divisa in sei correnti; il 26 gennaio 1959 Amintore Fanfani (1908-1999) aveva rassegnato le dimissioni da presidente del Consiglio denunciando l’azione dei franchi tiratori in Parlamento e, pochi giorni più tardi, da segretario politico della Democrazia cristiana. <a href="#curatornote-ref-5">↑</a></li><li about="https://w3id.org/moro/enoam/data/131028/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Stanislao Ceschi (1903-1983), vicepresidente del Senato. <a href="#curatornote-ref-6">↑</a></li><li about="https://w3id.org/moro/enoam/data/131028/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Schema di sviluppo dell’occupazione e del reddito (1955-1964), mai tradotto in misure concrete di programmazione economica, che prende il nome dall’economista e uomo politico della Dc Ezio Vanoni (1903-1956). <a href="#curatornote-ref-7">↑</a></li></ol></body></html>