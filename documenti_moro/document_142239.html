<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.239" name="dcterms.relation"/><meta content="10.48678/unibo/aldomoro1.4.2.239" name="dcterms.identifier"/><meta content="Moro, Aldo, [La Costituente e la Costituzione], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.239." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[La Costituente e la Costituzione]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La Costituente e la Costituzione]</h1><p class="paragraph" data-counter="1" id="p-1">Non mancarono nella prima sottocommissione
      occasioni di incontro al di fuori delle discussioni formali. Questi
      contatti, realizzati in un’atmosfera distesa e cordiale, si
      rivelarono utili e valsero a promuovere la comprensione e
      l’avvicinamento delle rispettive posizioni. Per quel che io ricordo
      però questi colloqui, per così dire, privati, non ebbero né
      la frequenza né il peso che essi vennero successivamente assumendo
      nello svolgimento della normale attività politica e parlamentare.
      Decisive furono perciò sempre le riunioni ufficiali, le quali
      peraltro non avevano carattere rigido e scadenze prefissate, ma si
      snodavano in forma di pacate conversazioni, prive di ogni durezza. Si
      parlava, si ritornava a parlare, si chiarivano i punti di vista,
      maturavano, non sempre certo in modo facile e rapido, le convergenze senza
      che però andasse perduta la fisionomia delle varie parti politiche.
      In complesso, è vero, vi fu affiatamento tra i commissari, legati tra
      loro da reciproca stima e, in certo senso, amicizia. Questo collegamento
      non è andato perduto neppure nelle fasi successive della vita
      politica italiana.</p><p class="paragraph" data-counter="2" id="p-2">Non mi pare che vi siano differenze rilevanti tra
      il testo elaborato dalle Sottocommissioni e quello presentato, dopo
      opportuno coordinamento, all’esame dell’Assemblea. Il
      comitato dei diciotto, di cui ebbi l’onore di fare parte, non ebbe
      né poteva avere competenza per un riesame. Ma certo alcuni ritocchi
      furono effettuati e fu realizzato un organico collegamento tra le diverse
      norme, predisposte in sedi diverse ed indipendenti.</p><p class="paragraph" data-counter="3" id="p-3">Nella disciplina
      dei diritti di libertà non vi furono dissensi di grande rilievo,
      essendovi in tutti volontà di salvaguardare la dignità umana e
      preoccupazione di compiere un efficace contemperamento tra tutti gli
      interessi in gioco. Ricordo anch’io che la posizione
      dell’on. <span about="https://w3id.org/moro/enoam/data/142239/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-1" id="curatornote-ref-1">[1]</a></sup>, caratterizzata sempre da finezza
      ed incisività, fu molto attenta al tema dei diritti civili e
      politici. Ritengo che questa attenzione fosse sincera e derivasse da una
      intuizione liberale e garantista del nuovo sistema costituzionale al quale
      si stava per dar vita. </p><p class="paragraph" data-counter="4" id="p-4">Può darsi che l’on. <span about="https://w3id.org/moro/enoam/data/142239/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span>,
      da quell’accorto politico che era, abbia preso in considerazione
      diversi sviluppi politici ed immaginato possibile una lunga collocazione
      del <span about="https://w3id.org/moro/enoam/data/142239/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> all’opposizione, come poi avvenne. Vorrei
      dire però che in tutti vi era apprensione per il futuro, poiché
      c’era alle spalle, e non molto lontana, l’esperienza
      fascista. Per capire bene il sistema vigente, bisogna avere presente che
      ci si sforzava di costruire un tipo di Stato il quale rendesse difficile
      l’instaurazione di un regime autoritario. Il complesso dei diritti
      di libertà rispondeva a questo scopo come, per un altro verso,
      l’istituto regionale e la Corte Costituzionale.</p><p class="paragraph" data-counter="5" id="p-5">Ho già
      detto che la nostra, come altre parti, si preoccupava di equilibrare,
      com’è naturale, ragioni individuali e ragioni sociali.
      Certamente la sicurezza pubblica fu sempre considerata un importante
      obiettivo da perseguire. Per quello che ricordo (ma, com’è
      ovvio, posso impegnare solo me stesso) si ritenne che l’adozione di
      misure di urgenza, per garantire la collettività, non potesse essere
      preclusa, salvo rapida e decisiva convalida dell’autorità
      giudiziaria.</p><p class="paragraph" data-counter="6" id="p-6">Quello della tutela dei figli illegittimi fu un tema
      lungamente controverso nel quadro delle diverse intuizioni etico politiche
      e per la necessità di salvaguardare ad un tempo
      l’integrità della famiglia legittima ed i diritti umani dei
      figli nati fuori del matrimonio. Naturalmente non s’intendeva
      pesare ingiustamente su queste persone; ma la formulazione, dovendosi
      rispettare dei principi, risultò un po’ faticosa. Il nuovo
      diritto di famiglia, alla cui elaborazione ha concorso la Democrazia
      <span about="https://w3id.org/moro/enoam/data/142239/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Cristiana</span>, sta a dimostrare che sono stati concordemente tenuti nel giusto
      conto tutti gl’interessi degni di tutela.</p><p class="paragraph" data-counter="7" id="p-7">La discussione
      sulla materia scolastica fu tra le più difficili, ma anche tra le
      più appassionanti. Avere come interlocutore un umanista
      dell’altezza intellettuale e morale di <span about="https://w3id.org/moro/enoam/data/142239/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Concetto Marchesi</span><sup><a href="#curatornote-2" id="curatornote-ref-2">[2]</a></sup> fu un
      privilegio che non ho mancato di apprezzare, né allora né poi.
      È vero, ci trovammo d’accordo nel riconoscere la preminente
      funzione dello Stato in materia d’istruzione. Ma, al di là di
      questo riconoscimento del tutto sincero, vi erano (e, in certo senso, vi
      sono) grossi problemi da risolvere. In realtà la preminenza dello
      Stato in questo campo non era intesa neppure da noi nel senso che esso
      fosse chiamato a pura funzione di coordinamento mediante la normativa
      legislativa e l’esercizio della vigilanza, sempre nel quadro
      costituzionale. Noi pensavamo che allo Stato spettasse di gestire scuole
      proprie con compiti di grande rilievo. Questa fu sin d’allora la
      nostra posizione. Ma il problema delicato era relativo al rapporto tra
      scuola di Stato e scuola non statale nell’ambito delle norme
      dettate e dei controlli operati dallo Stato nella sua funzione
      sovraordinata di legislazione ed amministrazione. Il tema dunque non era
      esaurito nel riconoscimento, del tutto naturale, della libertà di
      istituire scuole. Per questo si discusse molto con sottili argomenti e fu
      raggiunto infine un accordo, equilibrato e serio, per il quale la scuola
      non statale poteva essere, con conseguenti diritti e doveri, considerata
      equipollente a quella dello Stato. Il riferimento alla mancanza di oneri
      per la collettività fu aggiunto in Assemblea<sup><a href="#curatornote-3" id="curatornote-ref-3">[3]</a></sup> ed è
      controverso, tra l’altro, se esso riguardi la scuola meramente
      privata o anche quella equipollente o pari. Certo è che, nel nostro
      ordinamento, a parte il tema dell’eventuale sostegno finanziario,
      esiste, in forza di quel dibattito ed accordo, una scuola non statale
      parallela a quella statale in un pluralismo che non è solo nelle
      istituzioni, ma delle istituzioni.</p><ol id="curatorNotes"><li about="https://w3id.org/moro/enoam/data/142239/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Palmiro
          Togliatti (1893-1964), politico italiano, segretario del Pci fino al
          1964, fu membro dell’Assemblea costituente [Dizionario
          biografico degli italiani, <em>ad vocem</em>]. <a href="#curatornote-ref-1">↑</a></li><li about="https://w3id.org/moro/enoam/data/142239/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Concetto
          Marchesi (1878-1957), storico italiano della letteratura latina,
          già Rettore dell’Università di Padova, fu poi
          deputato alla Costituente (1946) e al parlamento per il Pci
          (1948 e 1953) [Dizionario biografico degli italiani, <em>ad
            vocem</em>]. <a href="#curatornote-ref-2">↑</a></li><li about="https://w3id.org/moro/enoam/data/142239/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro fa
          riferimento all’emendamento del liberale Epicarmo Corbino. <a href="#curatornote-ref-3">↑</a></li></ol></body></html>