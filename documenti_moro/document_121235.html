<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.235" name="dcterms.relation"/><meta content="10.48678/unibo/aldomoro1.2.1.235" name="dcterms.identifier"/><meta content="Moro, Aldo, Chiesa e democrazia, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.235." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Chiesae democrazia</title>
<div id="mentionMeta"><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Chiesa e democrazia</h1><p class="paragraph" data-counter="1" id="p-1">Il problema dei rapporti tra <span about="https://w3id.org/moro/enoam/data/121235/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> cattolica e democrazia è posto innanzi tutto dalla realtà storica. Il nostro tempo mostra infatti non soltanto l’influenza esercitata dalla <span about="https://w3id.org/moro/enoam/data/121235/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, come fenomeno spirituale e sociale, sulle forme di vita e le istituzioni umane, ma di più la ispirazione che essa dà volenterosamente a movimenti sociali e politici che fanno dell’adesione ai principi democratici il fondamento del loro programma ed entrano anzi attivamente nel gioco democratico nei diversi paesi. Accade così che, nella polemica politica oltre che nei più sereni dibattiti dottrinali, siano posti in discussione lo spirito democratico della <span about="https://w3id.org/moro/enoam/data/121235/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e la validità e sincerità di questa sua ispirazione; accade che si domandi se essa abbia la capacità di contribuire a configurare le pubbliche istituzioni e a conformare le coscienze in senso democratico.</p><p class="paragraph" data-counter="2" id="p-2">Io credo che, al di là delle preconcette interessate svalutazioni e delle polemiche di puntiglio, vi sia davvero in molti un desiderio di chiarificazione su questo punto, e non senza speranza di vedere la dottrina e lo spirito della <span about="https://w3id.org/moro/enoam/data/121235/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> cattolica cooperare alla instaurazione di strutture democratiche rispondenti alla dignità umana. Ed è, ritengo, non già guardando alle aberrazioni polemiche, ma piuttosto a questo dialogo costruttivo che i cattolici possono utilmente intervenire nel dibattito e intanto ripiegarsi a meditare questo tema.</p><p class="paragraph" data-counter="3" id="p-3">Una breve riflessione intorno ad esso mi pare poi abbia un significato anche più profondo. Se pure fossimo infatti fuori della polemica che ci sforza a chiarire il significato della ispirazione cristiana nella esperienza democratica, avremmo in ogni caso questo dovere di fronte a noi stessi. Poiché la democrazia ci impegna profondamente, è tanta parte della nostra vita e della vita di tutti, quasi, ormai, pietra di paragone del bene e del male nell’umanità, non è possibile che la lasciamo svolgere indipendentemente dalle ragioni ideali dell’esistenza, fuori della verità in cui crediamo, fuori del mondo morale nel quale assume valore ogni nostra opera nel mondo.</p><p class="paragraph" data-counter="4" id="p-4">Ritenuta perciò la forma democratica di convivenza come la più alta espressione di verità nella vita sociale, non possiamo non ripiegarci su noi stessi, per accertare se questa ragione di verità della vita sociale abbia lo stesso ritmo della nostra legge di coscienza, sia coerente con il patrimonio di idee e di valori che ritraiamo dalla nostra appartenenza alla <span about="https://w3id.org/moro/enoam/data/121235/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>.</p><p>*	*	*</p><p class="paragraph" data-counter="5" id="p-5">Intanto è impossibile intendere la dottrina e la prassi di amore della <span about="https://w3id.org/moro/enoam/data/121235/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> esclusivamente in termini di dinamica sociale, di assestamento di rapporti secondo un principio di dignità e responsabilità dell’uomo. Questa irriducibilità dei termini <span about="https://w3id.org/moro/enoam/data/121235/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e democrazia, può sembrare cosa ovvia; ma se si guarda al fondo di certe posizioni polemiche, anche oneste e sincere, si troverà che la diffidenza verso la <span about="https://w3id.org/moro/enoam/data/121235/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> per quanto riguarda il regime democratico è espressione di disagio di fronte a qualche altra cosa, un di più, una irriducibile riserva, ch’è propria della <span about="https://w3id.org/moro/enoam/data/121235/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> di fronte ad ogni istituzione umana ed a ciò che tocca in qualche modo la contingenza. Io non direi che questa impostazione, questa accusa di “eccedenza” siano pienamente consapevoli; talvolta sarà anzi rilevato che non si pretende una riduzione della <span about="https://w3id.org/moro/enoam/data/121235/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> nella misura di una esperienza umana. Eppure è proprio questa sproporzione, questa distanza che passa tra il divino (che può certo e deve ispirare l’umano, ma che resta tuttavia divino) e l’umano, che rende diffidenti e persino ostili coloro che, operando nell’umano, fanno coerentemente della democrazia la più alta istanza della vita morale.</p><p class="paragraph" data-counter="6" id="p-6">Ora certo la vita di relazione della <span about="https://w3id.org/moro/enoam/data/121235/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e la sua dottrina non si esauriscono nell’ambito della vita sociale organizzata; esse richiamano ad una più alta ragione, ad una più alta libertà, ad un modo nuovo di essere veramente padroni di sé. Non si può però dire che tale maggiore ricchezza di valori, tale rispondenza ad un altro ordine tolgano qualche cosa all’esperienza democratica ed alle sue drammatiche umane vicende. Ogni diffidenza è perciò ingiustificata. Questo attingere della democrazia al patrimonio morale della <span about="https://w3id.org/moro/enoam/data/121235/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, questo rispondere di essa (che è cosa viva in ogni coscienza cristiana) secondo una più alta ragione che controlla ed indirizza, non sono che un richiamo alla sostanza della esperienza democratica, un ravvivamento interiore, una liberazione dalle esteriorità schematiche, per cogliere l’essenza profonda di rispetto per l’uomo e di contributo alla sua salvezza ch’è propria della democrazia, ma più propria, per una radicale considerazione, per una più alta missione, della <span about="https://w3id.org/moro/enoam/data/121235/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>.</p><p class="paragraph" data-counter="7" id="p-7">Una opposizione di <span about="https://w3id.org/moro/enoam/data/121235/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e democrazia non si può dunque porre per una valutazione di “eccedenza” così com’è stata delineata. Per chi guardi onestamente essa non implica contraddizione, ma integrazione e controllo di una più alta e comprensiva verità umana. Con ciò non si può escludere che talvolta la mentalità ed il modo di essere delle singole persone che partecipano alla vita democratica secondo l’orientamento dottrinale e spirituale della <span about="https://w3id.org/moro/enoam/data/121235/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> costituiscano, proprio per ricchezza di risorse interiori, per senso dell’eterno in qualche modo un impaccio nell’incontro democratico; quasi che la salda adesione ai principi ripugni al mobile gioco, alla perenne apertura, alla mancanza di verità che son propri della democrazia. Così questo modo di pensare può condurre a restringere troppo il confine del contingente e quindi a rifiutare la discussione su punti di vista in ordine alla società che sembrano ad altri invece soggetti al flusso delle opinioni ed alle variazioni storiche. Certamente questi ostacoli di ordine psicologico possono rendere più difficile il dialogo democratico, ponendo dei problemi relativi al metodo e ad una preliminare delimitazione dei confini entro i quali opera la democrazia; ma essi non possono essere interpretati come una opposizione di principio della <span about="https://w3id.org/moro/enoam/data/121235/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> nei confronti della democrazia. Lo zelo del cristiano nel vedere il profilo eterno dei problemi contingenti può rendere meno agevole la definizione dell’ambito di competenza della democrazia, ma non rende impossibile di determinarlo e di operarvi dentro. Quel che non è democratico (non già antidemocratico) nel patrimonio di idee e di valori della <span about="https://w3id.org/moro/enoam/data/121235/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> tocca punti sui quali non si propone il problema sociale nei termini nei quali il principio democratico può contribuire a risolverlo. Ciò è segno della vasta competenza della <span about="https://w3id.org/moro/enoam/data/121235/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e non tocca il campo dove essa, senza negarsi, può essere sicura ispiratrice di esperienze democratiche.</p><p>*	*	*</p><p class="paragraph" data-counter="8" id="p-8">Certamente nella vita della <span about="https://w3id.org/moro/enoam/data/121235/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> si presentano forme che, se non possono essere definite antidemocratiche, prescindono però dalla democrazia come sistema ordinatore di vita sociale.</p><p class="paragraph" data-counter="9" id="p-9">La consapevolezza di una missione divina da compiere, la responsabilità che ricade, per essa, su tutti, la struttura rigidamente accentrata della gerarchia, il senso del dogma come espressione di una comune fedeltà alla istituzione rendono certamente difficile che la vita della <span about="https://w3id.org/moro/enoam/data/121235/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> si svolga secondo la formula della dialettica democratica. Ma neppure può considerarsi assente dalla vita della <span about="https://w3id.org/moro/enoam/data/121235/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> quello che è il significato profondo della democrazia come fiducia nell’uomo, riconoscimento di dignità, attribuzione di responsabilità per il contributo di intelligenza e di amore che egli può dare alla vita collettiva. Ciò già si ritrova nel dibattito di interpretazione e di comprensione del dogma, ma ancor più nella vasta esperienza di vita morale mediante la quale le singole persone confluiscono in una comunità di fede e di amore per la salvezza dell’uomo. Ciò si ritrova nella carità operante che scopre nel volto di ogni uomo il segno della grandezza umana e la indicazione di un comune destino. Certamente voi non potreste trovare qui il tipico schema del dibattito di idee e dell’assestamento delle opinioni nella composizione della maggioranza come esso si riscontra in una organizzazione civile su basi democratiche. Tuttavia in nessun’altra esperienza l’uomo è posto così in alto come in questa, con una dignità ed una responsabilità che nessuna vicenda può oscurare; in nessuna l’orientamento di tutti verso ciascuno, l’interessamento per l’uomo, per tutto l’uomo, per il suo benessere e per la sua verità, sono così operanti e vivi. Questa, se non è la tecnica, è certo l’anima della democrazia. La si potrà vedere oscurata questa essenza democratica della <span about="https://w3id.org/moro/enoam/data/121235/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> per malinteso o per incapacità dei cristiani di essere, in ogni circostanza, all’altezza del loro compito; non riuscirà forse essa ad ispirare concretamente ogni attività umana nel campo sociale, ma non si potrà negare che la vita profonda della <span about="https://w3id.org/moro/enoam/data/121235/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> sia piena di altissimo significato per la democrazia. In questa realtà di amore, nella quale ogni uomo vale, nella quale ogni uomo è attore, nella quale nessuno mai definitivamente cade ed è dimenticato, si sviluppano come da un centro irradiatore le migliori risorse spirituali per alimentare e perfezionare di continuo il regime democratico nella società civile.</p><p class="paragraph" data-counter="10" id="p-10">Ora indubbiamente il problema della democrazia non è soltanto un problema tecnico e formale, ma anche di contenuto, di approfondimento dei motivi morali che stanno a base delle istituzioni. Se perciò dal punto di vista tecnico della democrazia politica non si può attendere un contributo dalla struttura organizzativa della <span about="https://w3id.org/moro/enoam/data/121235/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, è certo invece che il complesso mondo morale della <span about="https://w3id.org/moro/enoam/data/121235/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> può cooperare con straordinaria efficacia a costituire e rendere salde le basi morali della democrazia. Fuori di un religioso rispetto per la creatura umana e di un’autentica solidarietà spirituale la prassi del regime democratico può ridursi ad una mera tecnica di incontri sociali senza impegno profondo della coscienza. Se democrazia vuol dire dignità e responsabilità dell’uomo per un ordinato vivere civile, libera formulazione e manifestazione delle opinioni, atteggiamento persuasivo (e quindi educativo) di ogni posizione individuale di fronte alle altre, orientamento della società in funzione dell’uomo (personalità profonda della vita umana), è certo che il senso di dignità, la carità, il coraggio, la modestia, la tolleranza, tutto ciò che per la perfezione umana si svolge nella <span about="https://w3id.org/moro/enoam/data/121235/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, hanno un significato ed una influenza che la democrazia non può ignorare.</p><p class="paragraph" data-counter="11" id="p-11">E non si dica che si tratta di una remota ispirazione, incapace di efficacemente operare, quando ci si avvicini alla vita storica, quando si sia al punto di dover tradurre l’umanesimo essenziale della democrazia nella tecnica del dialogo sociale sui problemi contingenti che la storia impone di risolvere. Certo una cosa è l’alta ispirazione della coscienza morale, altra la lotta sociale e politica con le sue particolari esigenze. Ma nulla vi è che faccia ritenere impossibile il concretarsi di quella superiore ispirazione proprio nella vicenda della vita sociale e politica. Adattandosi quel principio al suo oggetto, cioè la determinazione degli orientamenti della comunità attraverso la responsabile iniziativa di tutti, esso può offrire non solo una indicazione per grandi linee dei desiderati sviluppi, ma anche strumenti di misura adatti per giudicare delle più difficili situazioni, ispirando i metodi migliori per riprodurre nei rapporti della vita sociale quella immagine dell’uomo ch’è il criterio ispiratore della democrazia.</p><p class="paragraph" data-counter="12" id="p-12">A prescindere da ogni altro rilievo, si consideri come la concezione cristiana dell’uomo e del mondo possa contribuire ad allargare ed a dare un contenuto agli ideali della democrazia. Proprio perché essa non è soltanto tecnica, non è soltanto metodo, ma ha uno spirito che esprime la dignità umana e le sue complesse esigenze di vita, una tale ispirazione potrà facilitare la costruzione di strutture democratiche nelle quali non soltanto fluiscono libere opinioni, ma si instauri un ordinamento di giustizia che possa corrispondere a quelle esigenze.</p><p class="paragraph" data-counter="13" id="p-13">Sotto un altro profilo la posizione assunta dalla <span about="https://w3id.org/moro/enoam/data/121235/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> di fronte alla democrazia, l’opera che essa vi esplica in concreto appaiono particolarmente interessanti e feconde; ed è il profilo dei rapporti tra i popoli, l’andare al di là dei confini dello Stato. La democrazia esplica la sua funzione di umanizzazione della vita sociale, quando toglie le barriere che ostacolano la comunicazione da uomo ad uomo per una qualsiasi forma di personificazione e di chiusura di collettività particolari. Aderente, com’essa è, alle profonde esigenze dell’uomo, orientata verso il riconoscimento dei suoi inalienabili diritti e doveri l’esperienza democratica è, per definizione, anche contro ogni tentativo di limitare artificiosamente, nel suo concreto fluire, la espansione sociale dell’uomo. Ciò non vuole disconoscere la ragion d’essere della struttura giuridica ordinante nella quale lo Stato si concreta né il significato umano del vivere in una comunità nazionale; ma un’autentica democrazia nell’ambito della organizzazione statale ha come naturale continuazione uno svolgersi di rapporti tra Stati, tra popoli, tra uomini il quale riproduca ancora una volta il libero gioco delle relazioni umane. Ciò vuol dire rispetto per le posizioni proprie dei popoli e degli Stati nell’ambito della comunità internazionale, ma insieme realizzazione di rapporti umani fuori dello schematismo giuridico delle relazioni fra Stati. In altri termini utilizzazione dello Stato nella sua funzione di mediatore di un ordine che si stabilisca nell’intera esperienza umana, ma superamento dello Stato e sublimazione della persona come protagonista di una comunione spirituale universale. La suprema responsabilità e la straordinaria somma di diritti che la democrazia conferisce all’uomo resterebbero incompiuti ed inutili, se non fosse dato all’uomo di attingere questa meta, di essere protagonista di questa vicenda nella quale si svolge la maggior ricchezza di valori spirituali che una esperienza sociale possa produrre. Se questa è la verità della democrazia, tutti sappiamo nondimeno quanto la storia umana sia sorda a questa istanza, quanto la democrazia, già lacunosa ed incerta nelle sue realizzazioni entro i confini dello Stato, sia lenta e grossolana nel muoversi su questo più difficile terreno. Basta volgere gli occhi intorno, per rendersi conto come essa ceda alla tentazione nazionalistica e come essa pure sia pronta a costruire e giustificare in qualche modo miti collettivistici. E se ancora può trovarsi nella democrazia storicamente vissuta un formalistico rispetto da Stato a Stato, non vi si trova poi quasi affatto un senso operoso di solidarietà umana al di là dei confini, una capacità di vivere la vita della famiglia umana come vita collettiva delle persone in quanto tali.</p><p class="paragraph" data-counter="14" id="p-14">Da questo punto di vista non solo il pensiero, ma la vita stessa della <span about="https://w3id.org/moro/enoam/data/121235/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> in quanto società universale danno un aiuto per soddisfare, nella esperienza storica, queste esigenze di coerente sviluppo della democrazia, per realizzare un umanesimo non limitato all’ambito nazionale, ma capace di operare, com’è nella verità delle cose, nella umanità intera. Opera in questo senso il modo di essere universale della <span about="https://w3id.org/moro/enoam/data/121235/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, il suo associare in un’opera comune, potenzialmente, tutti gli uomini nel mondo, il suo chiamare ad un destino ch’è, nel profondo, essenzialmente personale, che impegna gli uomini in quanto tali, che si produce in loro e per loro quale che sia la loro vicenda terrena. È vero che nella <span about="https://w3id.org/moro/enoam/data/121235/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> sono compresi anche i popoli in quella consistenza spirituale ch’è ragione del loro presentarsi quali speciali aggruppamenti umani e che, in un certo senso, tutte le lingue sono la lingua in cui la <span about="https://w3id.org/moro/enoam/data/121235/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> esprime il suo significato di salvezza; ma non solo i popoli sono nella <span about="https://w3id.org/moro/enoam/data/121235/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> secondo la legge dell’unità e della solidarietà, per quel che possono significare nella loro armonica razionale coesistenza; di più la presenza degli aggruppamenti umani che, come irriducibile realtà, non può essere negata, non tocca l’essenziale modo di essere personale della <span about="https://w3id.org/moro/enoam/data/121235/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, il suo operare per l’uomo, il suo porre una responsabilità personale per un destino personale. L’uomo emerge così in tutto il suo potere nella complessità dei nessi che lo stringono ad ogni altro, nella realtà degli aggruppamenti particolari, resta principio e fine di ogni cooperazione sociale.</p><p class="paragraph" data-counter="15" id="p-15">Una democrazia, in quanto ha una naturale ricchezza di elementi personalistici e libertari, è una struttura funzionalmente orientata verso l’uomo e condotta perciò sempre a negarsi, per rendere omaggio al valore supremo che reca in se stessa e che la giustifica. Ciò vale anche nella esperienza umana universale, dove pure l’uomo responsabile e libero emerge dalle forme costrittive della organizzazione. La <span about="https://w3id.org/moro/enoam/data/121235/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, con il suo senso dell’essenziale ed il primato riconosciuto all’uomo, è un avviamento alla coerenza, in questo spirito, dell’intero sistema dei rapporti umani.</p><p>*	*	*</p><p class="paragraph" data-counter="16" id="p-16">Può sembrare, in conclusione, questa nostra rapida indagine caratterizzata da una riserva nei confronti delle istituzioni democratiche, dalla riscontrata necessità, pur riconoscendone il fondamento umano e cristiano, di correzione e di integrazione. In realtà le richieste correzioni e integrazioni non vogliono essere una diminuzione della democrazia, ma piuttosto un tentativo di fare ad essa affondare robuste e profonde radici nella piena vita morale dell’uomo. Esse sono dettate dalla preoccupazione di sottrarre la causa della democrazia, che s’identifica con la causa della dignità e responsabilità dell’uomo, alla tentazione dello schematismo, del meccanicismo, dell’egualitarismo astratto, del compromesso. È in definitiva la nostra posizione la rivendicazione di una più alta esigenza morale e di un più decisivo impegno di responsabilità, per ispirare ed avvivare le istituzioni democratiche. Se una struttura politica non può essere tutta la vita, neppure può esserlo, per quanto sia la forma organizzativa che meglio riflette la dignità umana e meglio la promuove, una struttura politica democratica. La <span about="https://w3id.org/moro/enoam/data/121235/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> vive secondo una ragione di fede e di grazia; in essa entra la vicenda terrena, l’esperienza sociale e quindi, in quanto tocca l’uomo ed è fatto, bene o male, dall’uomo, ogni ordinamento e quello democratico come il più perfetto ed insieme il più difficile; ma entra in essa soprattutto quel che di eterno giustifica la vita e trasfigura, secondo gerarchia di valori, ogni opera umana. Bene e male hanno perciò, nel giudizio, un significato assoluto. Si deve certo riconoscere quel che la democrazia è come dibattito d’idee, come segno di rispetto e di collaborazione tra gli uomini, come avviamento alla comunità, come fermento di vita morale. Queste sono cose, nel loro piano, grandi e buone e come tali la <span about="https://w3id.org/moro/enoam/data/121235/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> le rispetta, le accetta e ne promuove lo sviluppo. Ma essa, la <span about="https://w3id.org/moro/enoam/data/121235/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, è al di là di queste cose.</p><p class="paragraph" data-counter="17" id="p-17">D’altra parte, con la identificazione dei fini della gerarchia con i fini del laicato, la <span about="https://w3id.org/moro/enoam/data/121235/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> determina, anche se al di fuori delle forme tradizionali e della struttura organizzativa delle democrazie politiche, una formidabile fermentazione delle masse, fatte consapevoli ed egualmente responsabili del proprio destino umano, partecipi, nella individualità irriducibile delle singole persone, dei valori propri della vita. L’assidua opera di liberazione e di redenzione di ogni uomo, la sollecitudine di realizzare una perfetta coerenza di vita, il rispetto per le esigenze ed i contributi di ogni intelligenza, la utilizzazione per l’eterno di ogni cosa che sia nell’uomo, in qualsiasi ordine della sua vita, la incessante fiduciosa richiesta di intelligenza, di comprensione, di bontà, di fraternità sono fondamento morale dell’esperienza democratica, sono anzi la base solida sulla quale soltanto può essere elevato l’edificio della democrazia.</p></body></html>