<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.189" name="dcterms.relation"/><meta content="10.48678/unibo/aldomoro1.4.1.189" name="dcterms.identifier"/><meta content="Moro, Aldo, [Discorso a Bari in vista delle elezioni comunali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.189." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aBariin vista delle elezioni comunali]</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/lisbona" typeof="dcterms:Location"/><meta about="https://w3id.org/moro/enoam/data/lisbona" content="Lisbona" property="rdfs:label"/><meta about="https://w3id.org/moro/enoam/data/lisbona" property="owl:sameAs" resource="http://www.wikidata.org/entity/Q597"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Bari in vista delle elezioni comunali]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141189/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> per la campagna elettorale amministrativa, ha rilevato come il regime di libertà, instaurato in <span about="https://w3id.org/moro/enoam/data/141189/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dopo gli sconvolgimenti della guerra e il movimento popolare della resistenza, si sia radicato nella coscienza del Paese quale bene supremo ed irrinunciabile, si sia concretato in istituzioni costruttive, si sia avvalso dell’indispensabile impulso e sostegno delle forze politiche più sinceramente devote alla causa della democrazia in un sistema politico dal volto umano. Tra esse ha una posizione eminente e determinante la <span about="https://w3id.org/moro/enoam/data/141189/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> la quale ha difeso la libertà contro ogni minaccia come contro ogni sbandamento e l’ha sorretta con un’assidua e responsabile azione di governo.</p><p class="paragraph" data-counter="2" id="p-2">Niente è più grande ed importante, ha proseguito l’on. Moro, ma niente è più difficile, da conservare, da vivere, da rendere feconda, che la libertà. Fare le libertà tra loro compatibili, sicché la libertà, in assoluto, non ne risulti compromessa, far convergere le libertà non nel senso dell’egoismo individuale, ma dell’interesse generale, rendere evidente il valore non formale, ma effettivamente creativo della libertà, è certo in alta misura espressione del dibattito politico ed opera di governo. Ma è, in maniera rilevante, anche espressione della sensibilità, consapevolezza e responsabilità dei cittadini e del Paese nel suo insieme in un determinato momento storico. In una visione che non sia superficiale e meschina, va ricondotto proprio a un’esigenza crescente di libertà, intesa in modo più penetrante e comprensivo, il movimento sociale che investe il mondo e l’<span about="https://w3id.org/moro/enoam/data/141189/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con un impeto particolare, commisurato alla insufficienza dei punti di partenza ed alla conseguente rapidità e intensità del processo evolutivo. Si può e si deve, quindi, comprendere quello che avviene nel suo significato storico: dalla impazienza dei giovani, all’inquietudine del <span about="https://w3id.org/moro/enoam/data/141189/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span>, alla presa di coscienza del mondo del lavoro. Non si può immaginare un’azione repressiva di fermenti vitali, come questi, di novità e di verità. Un atteggiamento di chiusura porterebbe, in una logica fatale, verso la repressione reazionaria. Ma, nella doverosa posizione di apertura, si deve condannare fermamente la violenza, inutile e distruttiva in un regime di autentica democrazia o sollecitare insieme verso uno sbocco positivo, verso un solido equilibrio sociale o politico un moto rinnovatore che perderebbe, disperdendosi nell’estremismo inconcludente, la sua carica di valori umani. Ciò si può fare impegnando il potere politico in un’azione consapevole, vigorosa e costruttiva e sollecitando le forze sociali e politiche ad assumere insieme con il governo, le loro rilevanti responsabilità.</p><p class="paragraph" data-counter="3" id="p-3">Il quadro politico italiano, ha proseguito l’on. Moro, non è oggi sostanzialmente modificato pure in presenza della ricchezza nuova della vita sociale e di un più civile dibattito politico. Anzi proprio questi dati, mettendo in evidenza i rischi di involuzioni autoritarie, sospingono a prospettive politiche le quali siano chiare e rassicuranti. Ciò significa riconfermare che, al di fuori della dialettica democratica e parlamentare, una collaborazione con il <span about="https://w3id.org/moro/enoam/data/141189/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, per le forti diversità e le polemiche contrapposizioni è impossibile e che, ancora una volta, la difesa della libertà e dei suoi contenuti umani e sociali è affidata non all’ambiguità e alla confusione, ma alla serena e ferma assunzione di responsabilità delle forze democratiche e in ispecie alla <span about="https://w3id.org/moro/enoam/data/141189/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, fedele alla sua ispirazione e funzione e, in conseguenza, ricca di prestigio e di autorità. Se deve essere favorita in prospettiva un’alternativa autenticamente democratica si deve però riconoscere che in atto essa non esiste e che il compito di guida della coalizione dove restare, con forza intatta, alla <span about="https://w3id.org/moro/enoam/data/141189/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Non giova, nell’auspicato successo delle forze di governo, che ne sia accentuata la dialettica con il rafforzamento di posizioni divergenti. Giova una continuità assicurata, nel rispetto di ogni componente e nell’apprezzamento di ogni seria spinta evolutiva, un’adeguata presenza e iniziativa della <span about="https://w3id.org/moro/enoam/data/141189/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Si poi avvertire di fronte a segni di nervosismo che si colgono qua e là, che nulla sarebbe tanto dannoso, quanto immaginare di risolvere i problemi italiani (che sono i problemi del mondo moderno) con una rigida contrapposizione blocco contro blocco. Un bipartitismo delle posizioni estreme sarebbe una durissima prova per la democrazia italiana. Si ripropone così la posizione storica della <span about="https://w3id.org/moro/enoam/data/141189/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, come grande forza centrale dello schieramento politico; alternativa, cioè, alle incognite delle contrapposizioni frontali e strumento efficace contro spinte radicali incontrollabili. Una <span about="https://w3id.org/moro/enoam/data/141189/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> forte ma impegnata nel dialogo politico che genera e rende efficace la linea tutt’ora valida di centrosinistra.</p><p class="paragraph" data-counter="4" id="p-4">L’on. Moro ha, infine, accennato a problemi di politica estera, rilevando con soddisfazione il successo della conferenza <span about="https://w3id.org/moro/enoam/data/141189/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">NATO</span> di <span about="https://w3id.org/moro/enoam/data/141189/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/lisbona" typeof="deo:Reference">Lisbona</span><sup><a href="#curatornote-1" id="curatornote-ref-1">[1]</a></sup> e il valore delle sue responsabili decisioni. Nella garanzia della sicurezza militare e della solidarietà politica, il processo di distensione si svolge in modo serio, controllato ed efficace. La prospettiva di una conferenza europea e, in questo quadro di insieme, di una riduzione bilanciata del livello di forze in <span about="https://w3id.org/moro/enoam/data/141189/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, si avvicina. E ciò mentre l’<span about="https://w3id.org/moro/enoam/data/141189/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> sta per divenire in un’adeguata dimensione un centro unitario e politicamente importante. La nostra scelta democratica si manifesta sempre più in una scelta di pace all’interno come all’esterno. E non in pace come immobilità, ma come costruzione, per cerchi concentrici e sempre più larghi di una società giusta e umana.</p><ol id="curatorNotes"><li about="https://w3id.org/moro/enoam/data/141189/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio ministeriale della Nato del 3-4 giugno 1971. <a href="#curatornote-ref-1">↑</a></li></ol></body></html>