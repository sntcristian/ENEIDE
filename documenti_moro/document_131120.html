<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.120" name="dcterms.relation"/><meta content="10.48678/unibo/aldomoro1.3.1.120" name="dcterms.identifier"/><meta content="Moro, Aldo, [Il discorso di Bergamo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.120." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Il discorso di Bergamo]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/papa-giovanni-xxiii" typeof="foaf:Person"/><meta about="https://w3id.org/moro/enoam/data/papa-giovanni-xxiii" content="Giovanni XXIII" property="rdfs:label"/><meta about="https://w3id.org/moro/enoam/data/papa-giovanni-xxiii" property="owl:sameAs" resource="http://www.wikidata.org/entity/Q23873"/><meta about="https://w3id.org/moro/enoam/data/papa-giovanni-xxiii" content="papa-giovanni-xxiii" property="wdt:P1986"/><meta about="https://w3id.org/moro/enoam/data/papa-giovanni-xxiii" content="Giovanni, X, X, I, I, I" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Il discorso di Bergamo]</h1><p class="paragraph" data-counter="1" id="p-1">Il Segretario politico della DC on. Moro, parlando ieri a Bergamo ai dirigenti, iscritti e simpatizzanti convenuti al Teatro Nuovo, ha detto che le recenti prove elettorali dimostrano che la <span about="https://w3id.org/moro/enoam/data/131120/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non è un partito in declino<sup><a href="#curatornote-1" id="curatornote-ref-1">[1]</a></sup>. Essa ha di fronte a sé varie posizioni le quali tutte rispetta, senza però attenuare, nel normale gioco democratico, la sua fisionomia. Anche questo momento – ha detto l’on. Moro – è dominato dalla forza, dal prestigio, dalla autorità della <span about="https://w3id.org/moro/enoam/data/131120/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Non siamo trascinati, né indeboliti: abbiamo piena consapevolezza della nostra capacità di condurre l’azione politica in conformità ai nostri ideali e programmi. La <span about="https://w3id.org/moro/enoam/data/131120/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> guida la vita nazionale e, se ha naturalmente rispetto delle forze organizzate in partiti politici, ha innanzitutto presente quanto essa ha fatto in questi anni al servizio del Paese. Soprattutto guardando all’azione complessiva della <span about="https://w3id.org/moro/enoam/data/131120/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, all’impegno dei suoi uomini, sentiamo quanto vi sia di pretestuoso nelle critiche contro la presenza, la funzione, il potere dei partiti politici.</p><p class="paragraph" data-counter="2" id="p-2">Sul piano vellutato di alte discussioni scientifiche ho colto una punta di ingiusto misconoscimento nei confronti della <span about="https://w3id.org/moro/enoam/data/131120/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Perché è alla <span about="https://w3id.org/moro/enoam/data/131120/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> soprattutto che si guarda, quando si formulano certe critiche eccessive all’opera dei partiti<sup><a href="#curatornote-2" id="curatornote-ref-2">[2]</a></sup>. Pur riconoscendo che, a questo riguardo esistono problemi di ordine giuridico-costituzionale, esigenze di adeguamento alla complessa realtà sociale e politica, ritengo che la critica rivolta ai partiti e tra essi soprattutto alla <span about="https://w3id.org/moro/enoam/data/131120/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, sia una critica ingiusta che mira a colpire non tanto lo strumento politico, cui immediatamente si rivolge, quanto la politica resa possibile da un grande partito come il nostro; eppure non vedo altra forma di organizzazione della vita politica, di raccolta e selezione delle opinioni, di collegamento tra le decisioni parlamentari e di governo e la complessa serie di problemi e visioni ideali che sono nel Paese, che non sia il partito: strumento per assicurare una fondamentale coerenza tra una elezione e l’altra, per garantire chiarezza politica, per realizzare armonia nella vita sociale ed ordine responsabile al vertice dello Stato. Affermando queste cose non si vuole frenare il dibattito, che la <span about="https://w3id.org/moro/enoam/data/131120/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> stessa riprenderà in sede qualificata, sui partiti, ma rispondere, per quanto attiene alla <span about="https://w3id.org/moro/enoam/data/131120/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, alle critiche sulla presunta violenza che sarebbe stata adoperata per forzare innaturalmente le posizioni in una direzione determinata.</p><p class="paragraph" data-counter="3" id="p-3">È ingiusto e pericoloso disconoscere la funzione insostituibile, determinante della <span about="https://w3id.org/moro/enoam/data/131120/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nella vita del Paese, in questa quasi vigilia elettorale<sup><a href="#curatornote-3" id="curatornote-ref-3">[3]</a></sup>. Eppure c’è un’atmosfera ostile, un quadro di fondo un po’ drammatizzato nel quale si compie il tentativo di colpire, di indebolire la <span about="https://w3id.org/moro/enoam/data/131120/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nella sua funzione dominante nella comunità nazionale.</p><p class="paragraph" data-counter="4" id="p-4">Non comprendo queste cose perché, a parte il pieno rispetto avuto e la piena libertà di cui ogni opinione deve godere, mi pare di cogliere in questa polemica una certa incoscienza, un certo disprezzo del pericolo che sarebbe costituito dal venir meno in una qualunque forma e misura della <span about="https://w3id.org/moro/enoam/data/131120/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Non so se i critici si rendano conto esattamente di quel che noi siamo e di quel che noi rappresentiamo, di quel che vorrebbe dire una nostra minore capacità di iniziativa, una minore autorità e prestigio. Siamo lo strumento per una grande mobilitazione popolare in funzione democratica, una mobilitazione che nella concreta situazione italiana, nessun altro partito, crediamo, potrebbe realizzare nella stessa misura ed efficacia.</p><p class="paragraph" data-counter="5" id="p-5">Una forza come questa non può essere sostituita, una forza come questa non può essere diminuita nella realtà del nostro Paese. Per qualche piccolo vantaggio che resterebbe marginale ed inutile, non si può mirare – se si sia animati da senso di responsabilità – a colpire la <span about="https://w3id.org/moro/enoam/data/131120/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, e la sua forza di difesa della libertà e della varietà della vita sociale; tutto ciò invece pensiamo debba essere apprezzato da ogni sincero democratico e quel che serve è una <span about="https://w3id.org/moro/enoam/data/131120/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> così come essa è, non una <span about="https://w3id.org/moro/enoam/data/131120/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> come la vorrebbero gli altri.</p><p class="paragraph" data-counter="6" id="p-6">Siamo noi che dobbiamo dire quel che deve essere la <span about="https://w3id.org/moro/enoam/data/131120/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Lasciatelo stabilire alla nostra intuizione, alla nostra capacità di salvare le nostre tradizioni, di interpretare le esigenze del popolo italiano. Siamo noi che dobbiamo dire quale è la <span about="https://w3id.org/moro/enoam/data/131120/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che serve in funzione degli interessi fondamentali del Paese, quale è la <span about="https://w3id.org/moro/enoam/data/131120/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che può assolvere efficacemente il suo compito di mobilitazione democratica. Non serve una <span about="https://w3id.org/moro/enoam/data/131120/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> di comodo, che faccia comodo a qualcuno. Non è giusto infatti far comodo a qualcuno, bisogna fare comodo al paese tutto, e poi, forse che un partito di comodo può alla lunga svolgere un’azione di mobilitazione popolare e di garanzia delle istituzioni quale la <span about="https://w3id.org/moro/enoam/data/131120/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> attualmente assolve? E può un partito di comodo interpretare il moto storico che è nella società e spezzare il potente sforzo di disgregazione compiuto da forze eversive?</p><p class="paragraph" data-counter="7" id="p-7">È questa la <span about="https://w3id.org/moro/enoam/data/131120/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che serve, è questa la <span about="https://w3id.org/moro/enoam/data/131120/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che vogliamo mantenere in quella posizione dominante che è la condizione fondamentale della sua efficacia. La prova che ci propone la nostra storia si vince solo con una <span about="https://w3id.org/moro/enoam/data/131120/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, partito di giustizia e insieme di libertà, in netta contrapposizione a chi vuole giungere alla giustizia mortificando la libertà.</p><p class="paragraph" data-counter="8" id="p-8">Riferendosi a opinioni di stampa che mostravano auspicare l’accentuarsi delle interne differenziazioni dei partiti fino al punto di rottura, con riguardo alla <span about="https://w3id.org/moro/enoam/data/131120/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, l’on. Moro ha rivendicato la validità della dialettica interna che alla fine conduce nel modo più attento e responsabile alla formazione di una volontà unitaria.</p><p class="paragraph" data-counter="9" id="p-9">Non ci stupiamo e non ci spaventiamo del gioco della libertà, sia che riguardi i rapporti tra i partiti, sia che si riferisca alla loro vita interna: non è questa una cosa scomoda, complicata ed insostenibile. Non riteniamo opportuno, come altri mostrano di auspicare, tagliare gli attuali partiti e ricongiungere le forze a seconda delle affinità di gruppo, perché la dialettica interna, non impeditiva dell’unità del partito, garantisce che tutte le posizioni siano state valutate, che tutti i rischi siano stati apprezzati nel dibattito vivo che precede e prepara ogni altra scelta, che diventa così volontà comune. È una garanzia in più che noi offriamo all’elettorato. Mi rifiuto di credere che la dialettica delle opinioni tra noi significhi una divisione drastica tra conservatori e progressisti. Vi è una diversità di valutazioni strumentali, ma la politica che da anni fa la <span about="https://w3id.org/moro/enoam/data/131120/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non consente di dire che vi siano posizioni propriamente conservatrici nel nostro partito, perché tutte le forze della <span about="https://w3id.org/moro/enoam/data/131120/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> da sempre confluiscono nelle posizioni popolari e di rinnovamento assunte dalla <span about="https://w3id.org/moro/enoam/data/131120/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="10" id="p-10">Mi sia consentito dire che lo schieramento, che taluno immagina, di partiti progressisti e partiti conservatori, non sarebbe idoneo in <span about="https://w3id.org/moro/enoam/data/131120/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ad assicurare una azione di governo ferma e seria. Quale sarebbe infatti il punto di contatto tra queste forze? E se esse dovessero operare divise, quale base potrebbe avere il potere democratico in <span about="https://w3id.org/moro/enoam/data/131120/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>?</p><p class="paragraph" data-counter="11" id="p-11">In particolare, se vi fossero distanze incolmabili, se la nostra unità fosse un espediente transitorio o un pericoloso equivoco, se in qualsiasi modo fosse battuta, diminuita, spezzata la <span about="https://w3id.org/moro/enoam/data/131120/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, che cosa avverrebbe in questa situazione? Sarebbe rimesso nel gioco il partito comunista italiano. Ecco la funzione insostituibile della <span about="https://w3id.org/moro/enoam/data/131120/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, della integrità della sua forza unitaria. Senza di essa si avrebbe cioè o la prospettiva drammatica di inserimento del <span about="https://w3id.org/moro/enoam/data/131120/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> o la pericolosa diminuzione di forza della <span about="https://w3id.org/moro/enoam/data/131120/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, che renderebbe più difficile il dialogo con le altre forze politiche e con il partito socialista, e meno viva ed efficace una sensibilità cristiana e libera nella realtà politica italiana. Chi indebolisce la <span about="https://w3id.org/moro/enoam/data/131120/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non fa che indebolire forze di libertà impegnate nella lotta ferma al comunismo; chi indebolisce la <span about="https://w3id.org/moro/enoam/data/131120/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non fa che rendere più difficile, pesante, il dialogo con il <span about="https://w3id.org/moro/enoam/data/131120/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="12" id="p-12">Che cosa stiamo facendo? Stiamo facendo delle cose. Qualcuno dice che avrei ripreso slogans usati significativamente da altri, ma quando dico che stiamo facendo delle cose, intendo affermare che il nostro impegno programmatico si sviluppa in un determinato quadro politico. Non ci sono cose, una per una, le quali più o meno furbescamente possono essere utilizzate per contatti oscuri con questa o quella forza politica. Le cose che vogliamo fare sono ben chiare nel loro contesto politico, nel quadro cioè di una sicura vita democratica, nella quale si inserisce un processo che si deve svolgere, un cammino che non è stato percorso tutto, ma che dobbiamo percorrere tutto con l’impegno di tutti. Siamo in una situazione aperta, problematica, nella quale si lavora perché una certa politica possa essere condotta al suo sbocco naturale, possa dare tutti i suoi frutti. Non è questa politica una svolta a sinistra verso i comunisti, ma è il perseguimento fiducioso di un’azione di sviluppo democratico che provochi l’isolamento del comunismo, la consapevolezza della sua dannosità ed inutilità nel nostro contesto sociale. È una politica di approfondimento democratico, di utilizzazione vasta ma seria, che vogliamo contribuire a determinare, di forze utili alla democrazia italiana. Per questo facciamo cose coerenti con la politica di sempre della <span about="https://w3id.org/moro/enoam/data/131120/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, coerenti, con la natura popolare del partito, coerenti con il suo impegno di giustizia e di libertà concreta per la persona umana.</p><p class="paragraph" data-counter="13" id="p-13">Ora non inventiamo propriamente nulla. È da anni che camminiamo su questa strada.</p><p class="paragraph" data-counter="14" id="p-14">Sarebbe interessante ricordare le tappe del nostro cammino per una politica democratica e popolare. Abbiamo avuto certe difficoltà e ritardi. Non intendo con ciò parlare delle alleanze politiche, naturali e utili nel momento in cui furono adottate per quello che si doveva affrontare, per i pericoli ai quali si doveva ovviare. Era necessario allora, e l’abbiamo fatta, una dura e ferma polemica nei confronti del <span about="https://w3id.org/moro/enoam/data/131120/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, una netta chiusura di fronte a incombenti rischi totalitari. Abbiamo fatto in quella situazione quello che si poteva e doveva fare, malgrado le difficoltà che comportava la ricostruzione del Paese e l’incerta fase politica, abbiamo allora posto la base che ci consente oggi di affrontare nuovi problemi, una base dalla quale possiamo partire.</p><p class="paragraph" data-counter="15" id="p-15">Quello che ci ha ferito nella polemica di questi ultimi tempi è stato l’indicare le cose che stiamo facendo come in contraddizione con le nostre idealità, con le nostre impostazioni politiche e programmatiche. Ma contraddizione non c’è né con i principi, né con i programmi, neppure quando avochiamo alla preminente responsabilità dello Stato settori vitali di interesse pubblico, come è avvenuto con la nazionalizzazione dell’energia elettrica approvata alla Camera<sup><a href="#curatornote-5" id="curatornote-ref-5">[5]</a></sup> e che costituisce una forma incisiva, ma non deviante, di intervento diretto della collettività. Non c’è nulla in quello che facciamo o vogliamo fare che sia in contraddizione con i nostri principi. Operiamo con intenti di libertà, con animo di uomini liberi per la tutela della dignità della persona umana, per l’affermazione della giustizia nella libertà. Una visione dalla quale sono evidentemente esclusi intenti punitivi ed oppressivi.</p><p class="paragraph" data-counter="16" id="p-16">Ora, dopo lo svolgimento di una azione coerente e seria, di cui va dato merito al governo Fanfani, continuiamo a mantenere i nostri impegni e ci avviamo a una più vasta costruzione autonomistica costituita dall’ordinamento regionale, ben sapendo che si tratta di centri di potere importanti, di naturali prolungamenti dello Stato, consapevoli che è un’esperienza nuova quella che affrontiamo. Se abbiamo riflettuto a lungo, se riteniamo necessaria la prudenza, se inquadriamo questo tema in un contesto politico che assicuri spazio crescente allo Stato democratico, ciò però non vuol dire che le autonomie regionali non appartengano alla nostra tradizione e non siano state inserite nella Costituzione per la nostra iniziativa; e non è che tutto ciò sia meno nostro ora, perché, dopo di noi, altri hanno parlato di queste cose.</p><p class="paragraph" data-counter="17" id="p-17">È la <span about="https://w3id.org/moro/enoam/data/131120/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di sempre che affronta con strumenti nuovi i problemi posti dal potente sviluppo della realtà economica e sociale. E nel fare questo non abbiamo obbedito ad una situazione di necessità. Se il senso della nostra doverosa responsabilità ci ha indotto a utilizzare fino all’estremo limite le forme di solidarietà democratica, quando però abbiamo visto che era il momento di prendere una decisione, non l’abbiamo presa sotto il peso della necessità.</p><p class="paragraph" data-counter="18" id="p-18">Ciò non sarebbe stato degno di un grande partito come il nostro. Questa decisione è stata voluta ed è importante che sia stata voluta da chi come noi ha la responsabilità di garantire il Paese nella sua realtà democratica, da chi come noi non può guardare avanti di qualche giorno, di qualche mese, ma deve guardare lontano negli anni. Una decisione dunque presa da noi, aprendo un’esperienza tuttora aperta e ricca di problemi, una decisione che ha richiesto coraggio a noi e ad altri e che altro coraggio richiede per produrre tutti i suoi effetti ed assicurare i coerenti svolgimenti. Del resto, quando è tutta una società che si muove, è necessario ridurre le posizioni costrittive per affidarsi a una più ampia assunzione di responsabilità. Per questo abbiamo creduto di chiamare altri ad operare con responsabile libertà alla disciplina sociale, a concorrere a dare, nella indispensabile sicurezza democratica, una base più larga allo stato democratico in <span about="https://w3id.org/moro/enoam/data/131120/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="19" id="p-19">Mentre si avvicina il momento dell’incontro con l’elettorato, desidero ricordare che niente è perduto di quel che si fa, si pensa e progetta, che tutto serve a maturare giudizi e a dare nuove forze alla democrazia e alla <span about="https://w3id.org/moro/enoam/data/131120/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> In questo momento riconfermiamo, dunque, insieme alla prospettiva politica che si è aperta e alle esigenze che essa comporta, e che devono essere soddisfatte, gli ideali e gli obiettivi di sempre della <span about="https://w3id.org/moro/enoam/data/131120/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, la nostra volontà di affermare la dignità della persona umana, di difendere la libertà, di assicurare l’ordine democratico, di promuovere un’incisiva azione di progresso. Riconfermiamo la nostra fedeltà alle alleanze internazionali del Paese e alle forme di collaborazione europea nelle quali ci inseriamo, nella speranza che nessun esclusivismo ne impoverisca il contenuto e ne arresti lo slancio. Riconfermiamo le garanzie che noi rappresentiamo per il popolo italiano. Riconfermiamo la nostra caratterizzazione cristiana, che non abbiamo certo cancellato o oscurato.</p><p class="paragraph" data-counter="20" id="p-20">Questa caratterizzazione riconfermo qui in terra bergamasca, nella terra naturale del <span about="https://w3id.org/moro/enoam/data/131120/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/papa-giovanni-xxiii" typeof="deo:Reference">Sommo Pontefice</span><sup><a href="#curatornote-6" id="curatornote-ref-6">[6]</a></sup> al quale desidero rinnovare in questo momento l’espressione del nostro omaggio devoto e riconoscente, alla vigilia del Concilio Ecumenico<sup><a href="#curatornote-7" id="curatornote-ref-7">[7]</a></sup>, di questa alta manifestazione della presenza e della divina lungimiranza della Chiesa. A questo grande avvenimento, avvenimento di verità, di unità e di pace, noi vogliamo assistere da fedeli e questo avvenimento vogliamo circondare della devota attenzione della <span about="https://w3id.org/moro/enoam/data/131120/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><ol id="curatorNotes"><li about="https://w3id.org/moro/enoam/data/131120/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il 10-11 giugno 1962 si erano svolte le elezioni amministrative; furono interessate anche grandi città italiane, tra le quali Roma, Napoli e Bari. Nel complesso la Dc aveva perso qualche punto, come il Pci; il Psi era rimasto stabile, mentre il Pli aveva raddoppiato i consensi rispetto alle consultazioni amministrative del 1960, passando dal 2,7 al 5,8%. <a href="#curatornote-ref-1">↑</a></li><li about="https://w3id.org/moro/enoam/data/131120/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Critiche relative alla «partitocrazia» erano state sollevate da ambienti intellettuali della destra e di parte del mondo cattolico. <a href="#curatornote-ref-2">↑</a></li><li about="https://w3id.org/moro/enoam/data/131120/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’11-12 novembre 1962 si sarebbero tenute le elezioni amministrative in 266 comuni e nella provincia di Massa e Carrara. <a href="#curatornote-ref-3">↑</a></li><li about="https://w3id.org/moro/enoam/data/131120/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quel momento era in carica il Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-4">↑</a></li><li about="https://w3id.org/moro/enoam/data/131120/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Due mesi più tardi sarebbe stato definitivamente approvato il provvedimento di nazionalizzazione dell’energia elettrica (Legge 6 dicembre 1962, n. 1643). <a href="#curatornote-ref-5">↑</a></li><li about="https://w3id.org/moro/enoam/data/131120/v1/curatornote-6" class="" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giovanni XXIII, pontefice dal 1958 al 1963 (Angelo Giuseppe Roncalli, 1881-1963). <a href="#curatornote-ref-6">↑</a></li><li about="https://w3id.org/moro/enoam/data/131120/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il Concilio Vaticano II fu aperto l’11 ottobre 1962. <a href="#curatornote-ref-7">↑</a></li></ol></body></html>