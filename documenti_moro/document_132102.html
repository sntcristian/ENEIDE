<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.102" name="dcterms.relation"/><meta content="10.48678/unibo/aldomoro1.3.2.102" name="dcterms.identifier"/><meta content="Moro, Aldo, [Resoconto del discorso tenuto a Roma al VI convegno di studi di economia e politica promosso dalla Cisl], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.102." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Roma al VI convegno di studi di economia e politica promosso dalla Cisl</title>
<div id="mentionMeta"><meta about="https://w3id.org/moro/enoam/data/confederazione-italiana-sindacati-lavoratori" typeof="foaf:Organization"/><meta about="https://w3id.org/moro/enoam/data/confederazione-italiana-sindacati-lavoratori" content="CISL" property="rdfs:label"/><meta about="https://w3id.org/moro/enoam/data/confederazione-italiana-sindacati-lavoratori" property="owl:sameAs" resource="http://www.wikidata.org/entity/Q1125097"/><meta about="https://w3id.org/moro/enoam/data/bruno-storti" typeof="foaf:Person"/><meta about="https://w3id.org/moro/enoam/data/bruno-storti" content="Bruno Storti" property="rdfs:label"/><meta about="https://w3id.org/moro/enoam/data/bruno-storti" property="owl:sameAs" resource="http://www.wikidata.org/entity/Q3645933"/><meta about="https://w3id.org/moro/enoam/data/bruno-storti" content="bruno-storti" property="wdt:P1986"/><meta about="https://w3id.org/moro/enoam/data/bruno-storti" content="Storti, Bruno" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Roma al VI convegno di studi di economia e politica promosso dalla Cisl </h1><p class="paragraph" data-counter="1" id="p-1">Il presidente del Consiglio, on. Aldo Moro, ha partecipato questa mattina a Palazzo Barberini alla seduta inaugurale del VI Convegno di Studi di Economica e Politica del lavoro sul tema “Agricoltura, sviluppo agricolo e reddito del lavoro agricolo”, promosso dalla <span about="https://w3id.org/moro/enoam/data/132102/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span>.</p><p class="paragraph" data-counter="2" id="p-2">Invitato dal Segretario Generale on. <span about="https://w3id.org/moro/enoam/data/132102/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/bruno-storti" typeof="deo:Reference">Storti</span> a prendere la parola, il Presidente del Consiglio, on. Aldo Moro ha detto: accetto volentieri questo invito per poter dire quello che avevo inteso già esprimere con la mia presenza, cioè l’apprezzamento molto vivo per la seria iniziativa di studio che la <span about="https://w3id.org/moro/enoam/data/132102/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span> ha promosso con collaborazioni così qualificate e in mezzo al consenso e all’interessi di questa stessa assemblea è una manifestazione.</p><p class="paragraph" data-counter="3" id="p-3">L’on. Moro ha proseguito affermando che il suo compiacimento si estende oltre l’iniziativa a tutta quanta l’attività che l’organizzazione sindacale svolge nella vita economica e sociale del paese.</p><p class="paragraph" data-counter="4" id="p-4">Il presidente del Consiglio ha poi ringraziato la <span about="https://w3id.org/moro/enoam/data/132102/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span> per la comprensione avuta e la collaborazione data al Governo che si muove tra tante difficoltà e rivolge un’attenzione particolare al mondo del lavoro e alle organizzazioni sindacali nelle quali esso si articola.</p><p class="paragraph" data-counter="5" id="p-5">Ricordando il complesso delle attività della <span about="https://w3id.org/moro/enoam/data/132102/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span> l’on. Moro ha detto che l’elemento più caratteristico dell’organizzazione è il senso di misura, di responsabilità, di viva attenzione al quadro politico ed economico generale, che ha qualificato e qualifica l’impegno quotidiano della <span about="https://w3id.org/moro/enoam/data/132102/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span>.</p><p class="paragraph" data-counter="6" id="p-6">Questa caratteristica del sindacato democratico è documentata da questa stessa riunione di studio, un momento cioè di raccoglimento della <span about="https://w3id.org/moro/enoam/data/132102/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/confederazione-italiana-sindacati-lavoratori" typeof="deo:Reference">CISL</span>, la quale sottraendosi ai compiti quotidiani di presenza e di lotta nell’ambiente sindacale, alimenta l’azione rivendicativa e di tutela con una visione più ampia e profonda della vita economica e sociale del paese. Appunto la sensibilità e l’apertura del sindacato alla complessa realtà italiana trova qui, in questo convegno, un suo modo significativo di espressione. Così, in un momento storico caratterizzato dallo sforzo di dare una voce più alta e significativa alle forze del lavoro, emerge la posizione responsabile del sindacato la quale non è affatto in contraddizione con la sua autonomia ed anche con il suo vigore polemico. Tutto ciò deve accompagnarsi, per essere davvero costruttivo, ad una assunzione di responsabilità del sindacato. Non abbiamo mai immaginato – ha proseguito il Presidente del Consiglio – strutture coercitive ma altre strutture e tra esse in prima linea la programmazione, da consentire al sindacato di assumere nella sua libertà e responsabilità posizioni non soltanto di parte, ma che si confanno a chi è consapevole della complessa e difficile realtà di un Paese; come il nostro, in fase di sviluppo. Al Governo spetta prima di tutto la sintesi, la visione d’insieme, la responsabilità globale di fronte alla nazione. Compito che il Governo ha assolto e intende assolvere con tutto il vigore necessario secondo i dettami della Costituzione. Ma pur in questa sua funzione, il Governo è sensibile a quel che si muove nella complessa realtà del Paese, attento cioè e rispettoso delle varie autonomie le quali si svolgono in una società pluralistica quale è la nostra.</p><p class="paragraph" data-counter="7" id="p-7">È per questa via – ha aggiunto Moro – che il Governo vuole giungere alla sintesi con attenzione tesa a tutte le esigenze che esso deve però rendere compatibili nella vita nazionale. Il Governo intende dunque assolvere il suo compito di operare una sintesi armonica degli interessi e di tutto ciò che si va esprimendo nel quadro delle libertà democratiche. In questo quadro, che è previsto dalla Costituzione, non ci si può stupire di quel che di mosso è nella nostra realtà sociale e politica, e che emerge da una società pluralistica e libera; ma in questo quadro è naturale che il Governo, operando la sintesi degli interessi e traendo una linea unitaria da tutte le libirtà, si ponga con una sua fisionomia, e in essa rappresenti e guidi il paese, finché è espressione della maggioranza.</p><p class="paragraph" data-counter="8" id="p-8">In questa varia e libera realtà italiana – ha concluso l’on. Moro – c’è un Governo democratico che ha garantito e intende garantire le istituzioni democratiche, il vincolo delle alleanze, gli ideali e i principi di libertà, la ricchezza non uniforme della vita sociale, il progresso del popolo italiano e di tutti i popoli del mondo. </p></body></html>