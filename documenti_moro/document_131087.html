<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.087" name="dcterms.relation"/><meta content="10.48678/unibo/aldomoro1.3.1.087" name="dcterms.identifier"/><meta content="Moro, Aldo, [Il governo di domani non mangerà nessuno], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.087." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Il governo di domani non mangerà nessuno]</title>
<div id="mentionMeta"><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Il governo di domani non mangerà nessuno]</h1><p class="paragraph" data-counter="1" id="p-1">In vista dell’ormai imminente Congresso Nazionale di <span about="https://w3id.org/moro/enoam/data/131087/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-1" id="curatornote-ref-1">[1]</a></sup>, da più parti, dentro ed anche fuori della <span about="https://w3id.org/moro/enoam/data/131087/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, è stata richiamata l’attenzione del nostro partito sulla opportunità, anzi sulla necessità di procedere in via preliminare ad una definizione degli obiettivi programmatici considerati come caratterizzanti ed essenziali nell’attuale momento storico. Il rilievo è giusto, come ho avuto già occasione di rilevare. Non c’è dubbio perciò che la <span about="https://w3id.org/moro/enoam/data/131087/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella assise congressuale di <span about="https://w3id.org/moro/enoam/data/131087/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, dopo una lenta e seria maturazione che parte dalla base del partito, si dedicherà con la maggiore attenzione a questo importante lavoro di chiarificazione e di raccordo alla presente realtà sociale e politica. Richiamo solo, ora, quello che ho già avuto occasione di dire e cioè che la definizione di una base programmatica non deve essere intesa come un tentativo, del resto impossibile, di sfumare i contorni delle cose, di eludere il problema delle scelte politiche, di nobilitare, in ragione di un dichiarato rigoroso impegno programmatico, pratiche opportunistiche e trasformistiche.</p><p class="paragraph" data-counter="2" id="p-2">In realtà nella delineazione di un programma, fatta con serietà e, soprattutto, con sincerità, c’è, almeno a grandi tratti, una delimitazione dell’area nella quale si intende operare, alla quale possono accostarsi sotto la pressione delle cose forze politiche che sono ad essa in qualche modo vicine, che   hanno con essa almeno talune ragioni di affinità, non quelle che sono talmente lontane, talmente divergerti, che non possono evidentemente accettare il programma se non per gioco, se non per prendere tempo e sabotarlo. Un’evoluzione, insomma, è sempre possibile, ma non un acrobatico salto sopra l’abisso di irriducibili diversità.</p><p class="paragraph" data-counter="3" id="p-3">Ora è importante nella definizione del programma il fatto che da essa scaturiscano in modo non forzato le relative scelte politiche, le quali, illuminate dalla indicazione di precisi obiettivi di ordinamento e di sviluppo sociale, non appaiono fatte a caso, non sembrano obbedire, come   talvolta si sente dire con semplicistico spunto polemico, al capriccio, ma rispondono invece ad una ragione di serietà e di coerenza. Di più, nel formulare un programma, il partito deve compiere una meditazione a fondo su di sé e sulla realtà nella quale si propone di agire, deve fare un esame di coscienza, deve essere pronto ad una coraggiosa e netta assunzione di responsabilità. E la <span about="https://w3id.org/moro/enoam/data/131087/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>  intende appunto assumersi delle responsabilità e dare, proprio in questo momento, con una precisa indicazione programmatica, una garanzia a coloro che in buona fede si domandano se non stia per avvenire qualche cosa in <span about="https://w3id.org/moro/enoam/data/131087/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> che comporti una brusca inversione di rotta, che faccia ritenere ammissibili e desiderabili cose che prima non lo erano e viceversa.</p><p class="paragraph" data-counter="4" id="p-4">Ora è chiaro invece che né i partiti democratici, i quali hanno sempre difeso con rigorosa coerenza i valori fondamentali della   nostra convivenza civile, né la <span about="https://w3id.org/moro/enoam/data/131087/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, alla quale nessuno può negare un senso di responsabilità pari all’importanza della funzione che essa è chiamata ad assolvere, pensano ad una svolta politica che metta in discussione le fondamentali linee della loro azione in questi anni di ripresa democratica in <span about="https://w3id.org/moro/enoam/data/131087/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non si tratta di cambiare, ma di approfondire, di trarre con rigorosa coerenza tutte le conclusioni che i principî impongono e che il ritmo accelerato dello sviluppo economico-sociale ed insieme il raggiungimento dei primi e fondamentali obiettivi della vita democratica in <span about="https://w3id.org/moro/enoam/data/131087/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> invitano a condurre rapidamente ad attuazione. Non si tratta di cambiare, di contraddirsi, ma di andare avanti, di percorrere tutto il cammino che in passato per la durezza delle condizioni di partenza e per il forte impegno richiesto dalle prime e difficili tappe pareva in parte precluso.</p><p class="paragraph" data-counter="5" id="p-5">Quale forza di consolidamento e di espansione della vita democratica abbia questo proposito in questo memento storico di movimento, nel nostro paese e nel mondo, quali prospettive positive esso contenga, non c’è bisogno di dire. Se la salvezza delle posizioni di fondo della politica democratica può bene rassicurare coloro che non temono il progresso, ma certo rifiutano la sovversione, per un altro verso la ricchezza delle implicazioni, delle prospettive, delle possibilità aperte dalla linea di sviluppo democratico propria di un partito popolare qual è la <span about="https://w3id.org/moro/enoam/data/131087/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> può rassicurare il <span about="https://w3id.org/moro/enoam/data/131087/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, quando esso si ponga con serenità a valutare il suo contributo alla vita democratica del paese e le condizioni che lo rendono possibile. Con questo partito, e per sua stessa determinazione, non è in discussione un vero accordo politico ed un’alleanza organica.</p><p class="paragraph" data-counter="6" id="p-6">Non è neppure in discussione un programma comune, il quale richiederebbe un preciso negoziato, uno scambio di garanzie, un’assunzione comune di responsabilità. È in svolgimento, semmai, un discorso sulle cose che da parte della <span about="https://w3id.org/moro/enoam/data/131087/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> devono essere ovviamente inquadrate nel contesto politico generale, quello che corrisponde alla continuità storica dell’azione della <span about="https://w3id.org/moro/enoam/data/131087/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ed alla sua responsabilità di governo. In queste condizioni non si può immaginare altro che un appoggio ad un programma altrui nel quale si riscontrino motivi d’interesse, una giustificazione, in vista delle esigenze del paese ed allo scopo di favorire una graduale evoluzione della situazione politica e lo stabilirsi di nuovi, più solidi e costruttivi equilibri, ad un proprio intervento che non è dunque gratuito ed immotivato, ma ha in sé e nel suo significato politico la sua ragion d’essere.</p><p class="paragraph" data-counter="7" id="p-7">Ed il suo premio. Così dall’altra parte questa definizione programmatica, compiuta in modo autonomo e naturalmente tenendo conto delle complesse esigenze e della fase di sviluppo del paese, questa formulazione non fatta per compiacenza, ma per consapevolezza della urgenza dei tempi, ha certamente tra le sue giustificazioni, che non è lecito trascurare, la prospettiva appunto di un auspicato sviluppo nella vita democratica, di un nuovo e più stabile assetto dei rapporti sociali e politici del nostro Paese.</p><p class="paragraph" data-counter="8" id="p-8">A chi dice: diversità per diversità, perché non prendete sul programma della <span about="https://w3id.org/moro/enoam/data/131087/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> i voti non condizionati della destra, rispondiamo appunto avendo riguardo a questa prospettiva che nessuno onestamente può respingere o contribuire a soffocare. Rispondiamo che stiamo provando ad andare avanti, non a tornare indietro.</p><p class="paragraph" data-counter="9" id="p-9">La <span about="https://w3id.org/moro/enoam/data/131087/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> intende quindi richiamare in questo momento tutto quanto emerge dalla sua storia, come espressione divolontà rivolta ad incidere nella realtà sociale e politica italiana attraverso un equilibrato ed armonico sviluppo di libertà e di giustizia, e tutti i suoi impegni elettorali che hanno avuto in tante e diverse circostanze una imponente sanzione popolare.</p><p class="paragraph" data-counter="10" id="p-10">Non c’è da temere che essa dimentichi otrascuri il mandato che ha ricevuto dall’elettorato cattolico per la difesa dei valori morali e religiosi, per la salvaguardia delle tradizioni edel costume del nostro popolo, per quanto ciò possa essere fatto in sede politica, per l’assicurazione della presenza libera adefficace della Chiesa anche nella società italiana. Un mandato non da attuare come che sia, ma nella vita democratica e con quella discrezione e prudenza che hanno sempre caratterizzato l’opera della <span about="https://w3id.org/moro/enoam/data/131087/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C </span>da <span about="https://w3id.org/moro/enoam/data/131087/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-2" id="curatornote-ref-2">[2]</a></sup> in poi e proprio nell’intento di rendere possibile e facilitare un normale dialogo democratico. Il che ha sollecitato e sollecita pari discrezione, prudenza e senso di responsabilità anche da parte di altri ai quali pure spetta di rendere possibile e facilitare il dialogo democratico.</p><p class="paragraph" data-counter="11" id="p-11">Nessuno poi naturalmente può immaginare che la <span about="https://w3id.org/moro/enoam/data/131087/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, in qualsiasi formazione governativa, venga meno all’impegno di difendere la libertà, di consolidare le istituzioni, di porre l’ostacolo insuperabile dello Stato democratico tra gli opposti estremismi della sinistra e della destra totalitarie, di impedire che, nell’ambito di un sistema democratico, esplodano i moti incomposti della rivoluzione o della reazione travolgendo la libertà ed instaurando il regime. L’idea dominante della dignità umana resta il punto centrale della intuizione e dell’azione politica della <span about="https://w3id.org/moro/enoam/data/131087/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sia nella sua pregiudiziale ed essenziale espressione politica sia nel suo significato sociale. Bisogna quindi far posto all’uomo, ad ogni uomo, perché nell’organizzazione della comunità prenda veramente in mano il suo destino ed eserciti e conservi integro il potere di determinare ogni sviluppo della vita sociale. Bisogna in modo sempre più rapido e decisivo far posto all’uomo, ad ogni uomo, nella vita sociale, perché, nel presupposto della sua libertà politica, essenziale ed irrinunciabile, egli prenda parte alla vita della comunità, si arricchisca di tutti i beni così nell’ordine economico come in quello culturale e spirituale.</p><p class="paragraph" data-counter="12" id="p-12">Contraria com’è ad un astratto egualitarismo, al livellamento in senso collettivistico della società, alla perdita della varietà e della mobilità della vita sociale, alla mortificazione dell’uomo, la <span about="https://w3id.org/moro/enoam/data/131087/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non dimentica però di essere un partito popolare, di essere contro i privilegi dei pochi ed invece in favore della dignità e giustizia per tutti, di potere e volere usare la libertà non come via all’affermazione dell’egoismo, ma, nell’ambito di una efficace tutela giuridica, di una vera giustizia sociale, di un intervento, ove occorra, severamente orientatore dello Stato, come strumento di progresso individuale e di elevazione sociale. Il fatto che la <span about="https://w3id.org/moro/enoam/data/131087/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> rifiuti di lasciarsi chiudere in angustie classiste, che essa respinga lo schematismo di una concezione sociale collettivistica, non significa evidentemente che essa non possa, completando e perfezionando nell’accresciuto benessere quanto è stato fatto sinora, intraprendere un lungo cammino nel quale essa possa trovarsi accanto, per propositi di azione che sono veramente suoi, che sono in tutto coerenti con la sua impostazione, anche forze diversamente ispirate, ma egualmente interessate in concreto al progresso sociale della nazione.</p><p class="paragraph" data-counter="13" id="p-13">C’è un problema di sviluppo economico (e naturalmente sociale) del quale bisogna indicare lecondizioni, gli strumenti ed i precisi obiettivi. Uno sviluppo economico sociale che non parte, fortunatamente, da zero, che segue e completa un interessante processo di arricchimento e di elevazione sociale che ha avuto luogo in questi anni ed ha cambiato già, e più è destinato a cambiare in questa sua ulteriore fase di espansione, il volto del nostre paese. È uno sforzo nuovo al quale è chiamata ancora la iniziativa privata, con la sua competenza tecnica e, sovente, genialità creatrice, ma nel quale non può essere assente lo Stato sia per tracciare le linee di sviluppo della vita economica e sociale del paese sia per operare esso stesso così nei settori nei quali appaia conveniente un diretto impegno della collettività come nelle zone nelle quali il torpore della vita economica esige che lo Stato rompa esso il punto di inerzia, per dare il via ad un più libero fiorire della vita economica e sociale. Appare dunque evidente la necessità di un ordine che guidi senza soffocarle le operose energie della vita sociale. Appare ancora in tutta evidenza la necessità di avere presenti quegli aspetti della realtà sociale che occorre sviluppare per i quali vanno offerti perciò più mezzi e più iniziative in modo da superare decisamente gli ancora persistenti squilibri delle categorie, dei settori e delle zone. L’attenzione va rivolta naturalmente ai settori che hanno valore preliminare e condizionale per lo sviluppo e per i quali è richiesta una più precisa garanzia di rispondenza alle esigenze generali come quello dell’energia dove tra l’altro si fanno avanti forme nuove di produzione alle quali la collettività deve rivolgere nell’interesse di tutti particolare cura.</p><p class="paragraph" data-counter="14" id="p-14">Dopo l’ampio e costruttivo lavoro compiuto dalla conferenza nazionale dell’agricoltura e del mondo rurale, convocata dal Governo Fanfani<sup><a href="#curatornote-3" id="curatornote-ref-3">[3]</a></sup> proprio per uno studio di fondo della condizione agricola e per sottrarre i provvedimenti che lo Stato va assumendo di volta in volta, com’è pur necessario, al rischio grave della frammentarietà e della provvisorietà, è evidente che una politica  di sviluppo non può non tener conto largamente delle possibilità dl incremento, di razionalizzazione e di adeguamento a nuovi fattori politici e sociali delle attività agricole, non può non occuparsi della più efficace strutturazione e della elevazione sociale del mondo agricolo e della piena partecipazione dei coltivatori, superata nei limiti del possibile, ogni condizione d’inferiorità, al benessere economico, alla dignità sociale, alla preparazione tecnica ed alla vita culturale che sono propri in generale della comunità.</p><p class="paragraph" data-counter="15" id="p-15">Restano ferme naturalmente le esigenze della piena occupazione dei lavoratori nella loro adeguata retribuzione, di un’efficace assistenza, anzi si profila la meta, ormai non lontana, della sicurezza sociale la quale dia a tutti gli uomini la garanzia contro ogni bisogno, completando il molto che è stato già realizzato in questi anni per proteggere il lavoratore in tutte le situazioni nelle quali debba riscattarsi dal peso di antiche minorazioni ed ingiustizie in contrasto con la dignità umana. Propriamente in questo ordine di libertà e dignità, da garantire in ogni circostanzia, è lo sforzo al quale la <span about="https://w3id.org/moro/enoam/data/131087/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è impegnata (ne parlai già al Congresso di <span about="https://w3id.org/moro/enoam/data/131087/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-4" id="curatornote-ref-4">[4]</a></sup>) per realizzare, con l’autonomia e piena libertà dei sindacati, una presenza efficace dei lavoratori negli ambienti nei quali si svolge la loro meritoria fatica e che dia ad essi, pur nel rispetto di ogni altra giusta esigenza, un modo d’intervento e di tutela in una esperienza, qual è quella della produzione, della quale il lavoro  umano  è  l’elemento  dominante.</p><p class="paragraph" data-counter="16" id="p-16">Egualmente determinanti per lo sviluppo economico ed il progresso sociale della nazione sono i temi della riforma di fondo dell’amministrazione dello Stato anche con opportuno suo decentramento, della ricerca scientifica e tecnica e dell’espansione e riforma della scuola italiana. Per quest’ultima giustamente si chiede che essa serva senza discriminazioni tutto il popolo italiano e diventi sempre più strumento idoneo per la formazione umana e la preparazione tecnica dei cittadini, in tutto rispondendo alle vocazioni personali ed alle esigenza sociali. Vi è in questa materia anche un tema di libertà da rispettare e concretare nei termini sanciti dalla Costituzione, in modo da non lasciare zone d’ombra in un settore importantissimo per la vita nazionale.</p><p class="paragraph" data-counter="17" id="p-17">Infine, appena accennando ancora ad alcuni punti che si offrono ad un naturale dibattito congressuale, ricorderò il tema delle autonomie locali delle articolazioni dello Stato democratico, direi degli elementi essenziali perché si possa parlare di uno Stato democratico. È noto l’impegno della <span about="https://w3id.org/moro/enoam/data/131087/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> su questo terreno, un impegno più antico e più connaturale che non quello di altri partiti. Le recenti elezioni amministrative<sup><a href="#curatornote-5" id="curatornote-ref-5">[5]</a></sup> sono valse a farci mettere a punto i nostri programmi e ad indicare le cose che restano ancora da fare, non solo sul terreno delle singole situazioni amministrative, ma anche sul terreno governativo e parlamentare in tema di legislazione urbanistica, di politica dei lavori pubblici, di politica scolastica, giovanile, ricreativa ed assistenziale e più in materia di finanza locale e di strutturazione degli istituti autonomistici e dei relativi controlli.</p><p class="paragraph" data-counter="18" id="p-18">Crediamo di poter dire che la <span about="https://w3id.org/moro/enoam/data/131087/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è pronta a camminare per questa strada in conformità dei suoi ideali e programmi e che, senza disconoscere il peso dei motivi politici che hanno finora ritardato l’attuazione dell’ordinamento regionale, essa sente la necessità, per una completa utilizzazione delle varie articolazioni autonomistiche che sono strettamente legate tra loro e perciò per ragioni sostanziali oltre che per un dovere formale di osservanza costituzionale, di dare corso all’attuazione dell’istituto della Regione sia nella forma a statuto speciale, in quanto sia ancora da attuare, sia per quella a statuto ordinario<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="19" id="p-19">In realtà le regioni sono un organo di naturale coordinamento delle minori forme di autonomia ed una concentrazione d’interessi e di poteri essenziale per dare pieno vigore all’ordinamento autonomistico e creare strumenti idonei anche per la soluzione dei problemi dello sviluppo in piena aderenza alle esigenze delle particolari situazioni. Le grosse difficoltà che sono state finora un elemento di ritardo nell’attuazione costituzionale non sono per questo certo cancellate, ma, crediamo, possono costituire più un problema di modi di attuazione che non una seria giustificazione per non affrontare affatto questo che è problema insieme costituzionale, politico e di libertà.</p><p class="paragraph" data-counter="20" id="p-20">Preoccupazioni sono state spesso manifestate circa la permanenza delle linee fondamentali della politica estera che è propria da sempre della <span about="https://w3id.org/moro/enoam/data/131087/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e dei partiti che con essa si sono assunta la responsabilità di guidare il paese in questi anni della ripresa della vita democratica in <span about="https://w3id.org/moro/enoam/data/131087/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Una politica che, in obbedienza agli interessi ed alle profonde esigenze del paese, ha schierato l’<span about="https://w3id.org/moro/enoam/data/131087/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> tra i popolo liberi e ne ha associato lo sforzo con quello di potenti alleati per la salvaguardia dei nostri confini e del nostro modo di vita. L’equilibrio delle forze, se non è tutto, è per lo meno, insieme alla ragionevolezza ed alla prudenza, un coefficiente per il mantenimento della pace del mondo. Anche questo equilibrio sarebbe stato e sarebbe turbato, se fossero prevalse o se prevalessero in <span about="https://w3id.org/moro/enoam/data/131087/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> tesi neutralistiche incompatibili con la sicurezza del nostro paese e con gli interessi della comunità dei popoli liberi<sup><a href="#curatornote-7" id="curatornote-ref-7">[7]</a></sup>. Non solo dunque per il fatto che ci troviamo di fronte a partiti che hanno avuto una ripetuta sanzione popolare, ad indeclinabili impegni internazionali del paese, ma per una giusta considerazione degli interessi di sicurezza propri dell’<span about="https://w3id.org/moro/enoam/data/131087/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, per la fiducia ben meditata nella fermezza ed insieme prudenza e misura dell’Occidente ed in specie degli <span about="https://w3id.org/moro/enoam/data/131087/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> che ne sono la guida, per una realistica valutazione della presente realtà mondiale vanno confermate (e rispettate da tutti) le fondamentali ragioni della politica estera del paese. Esse sono ormai ben più che una posizione di partito; sono espressione di una condizione italiana (e del resto ben vantaggiosa per noi) alla quale è inimmaginabile che il nostro paese possa sottrarsi. Su questo punto mi pare non vi sia possibilità di una seria contestazione. La politica estera italiana del resto, pur nei vincoli ed anzi proprio nei vincoli della doverosa solidarietà dell’alleanza, è stata ed è naturalmente distensiva, contraria cioè ad ogni inutile ed irresponsabile estremismo, pronta al contatto ed alla collaborazione con tutti i popoli, consapevole del tremendo peso di responsabilità che grava sui governi e sui cittadini, mentre l’inumana potenza delle nuove armi non fa configurare alcuna accettabile alternativa alla pace, pronta a cogliere e valorizzare per parte sua ogni significativo elemento che, nel generale processo di sviluppo democratico in corso nel mondo, faccia intravedere le prime timide prospettive di un avvenire di pace.</p><p class="paragraph" data-counter="21" id="p-21">Anche su questo terreno dunque non vi sono da temere novità. Anche in questo la <span about="https://w3id.org/moro/enoam/data/131087/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> terrà fede ai propri impegni.</p><p>Aldo Moro</p><ol id="curatorNotes"><li about="https://w3id.org/moro/enoam/data/131087/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-1">↑</a></li><li about="https://w3id.org/moro/enoam/data/131087/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-2">↑</a></li><li about="https://w3id.org/moro/enoam/data/131087/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-3">↑</a></li><li about="https://w3id.org/moro/enoam/data/131087/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-4">↑</a></li><li about="https://w3id.org/moro/enoam/data/131087/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel 1961 si erano tenute elezioni amministrative a maggio, giugno e novembre. <a href="#curatornote-ref-5">↑</a></li><li about="https://w3id.org/moro/enoam/data/131087/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Tra le regioni a statuto speciale, restava da essere costituito il Friuli Venezia Giulia, divenuto regione autonoma con la legge costituzionale 31 gennaio 1963, n. 1. L’istituzione delle regioni a statuto ordinario sarebbe invece avvenuta nel 1970. <a href="#curatornote-ref-6">↑</a></li><li about="https://w3id.org/moro/enoam/data/131087/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’Italia aderì alla Nato fin dalla sua istituzione nel 1949. La politica estera era uno temi più delicati nell’ambito del dibattito sulla collaborazione estesa al Psi. <a href="#curatornote-ref-7">↑</a></li></ol></body></html>