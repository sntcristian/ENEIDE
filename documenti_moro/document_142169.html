<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.169" name="dcterms.relation"/><meta content="10.48678/unibo/aldomoro1.4.2.169" name="dcterms.identifier"/><meta content="Moro, Aldo, [Discorso elettorale a Brescia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.169." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso elettorale a Brescia]</title>
<div id="mentionMeta"><meta about="https://w3id.org/moro/enoam/data/genova" typeof="dcterms:Location"/><meta about="https://w3id.org/moro/enoam/data/genova" content="Genova" property="rdfs:label"/><meta about="https://w3id.org/moro/enoam/data/genova" property="owl:sameAs" resource="http://www.wikidata.org/entity/Q1449"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/giacomo-mancini" typeof="foaf:Person"/><meta about="https://w3id.org/moro/enoam/data/giacomo-mancini" content="Giacomo Mancini" property="rdfs:label"/><meta about="https://w3id.org/moro/enoam/data/giacomo-mancini" property="owl:sameAs" resource="http://www.wikidata.org/entity/Q3762167"/><meta about="https://w3id.org/moro/enoam/data/giacomo-mancini" content="giacomo-mancini" property="wdt:P1986"/><meta about="https://w3id.org/moro/enoam/data/giacomo-mancini" content="Mancini, Giacomo" property="skos:prefLabel"/><meta about="https://w3id.org/moro/enoam/data/enrico-berlinguer" typeof="foaf:Person"/><meta about="https://w3id.org/moro/enoam/data/enrico-berlinguer" content="Enrico Berlinguer" property="rdfs:label"/><meta about="https://w3id.org/moro/enoam/data/enrico-berlinguer" property="owl:sameAs" resource="http://www.wikidata.org/entity/Q164995"/><meta about="https://w3id.org/moro/enoam/data/enrico-berlinguer" content="enrico-berlinguer" property="wdt:P1986"/><meta about="https://w3id.org/moro/enoam/data/enrico-berlinguer" content="Berlinguer, Enrico" property="skos:prefLabel"/><meta about="https://w3id.org/moro/enoam/data/francesco-coco" typeof="foaf:Person"/><meta about="https://w3id.org/moro/enoam/data/francesco-coco" content="Francesco Coco" property="rdfs:label"/><meta about="https://w3id.org/moro/enoam/data/francesco-coco" property="owl:sameAs" resource="http://www.wikidata.org/entity/Q3749802"/><meta about="https://w3id.org/moro/enoam/data/francesco-coco" content="Coco, Francesco" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso elettorale a Brescia]</h1><p class="paragraph" data-counter="1" id="p-1">Vivissima emozione e profondo cordoglio desidero esprimere per l’efferato delitto di <span about="https://w3id.org/moro/enoam/data/142169/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/genova" typeof="deo:Reference">Genova</span><sup><a href="#curatornote-1" id="curatornote-ref-1">[1]</a></sup> e rendo omaggio alle vittime che rappresentano l’autorità dello Stato. Contro di essa appunto la violenza sovvertitrice si rivolge. Ma indirizzandosi contro lo Stato, ordinatore e garante, la violenza colpisce tutti e mette in forse la nostra libertà.</p><p class="paragraph" data-counter="2" id="p-2">Quale che sia il particolare disegno che sta a base di siffatta mostruosa esplosione di delinquenza, bisogna dire che questo fatto minaccia le nostre istituzioni e costituisce ragione di gravissimo turbamento nel delicato momento elettorale.</p><p class="paragraph" data-counter="3" id="p-3">La risposta non è solo nell’impegno delle autorità competenti nel chiarire la situazione e nel fare giustizia, ma anche nella unanime reazione morale e politica del Paese e nella compostezza e fermezza con le quali il popolo italiano e le forze politiche sapranno vivere queste ore tristi e difficili della nostra vita nazionale.</p><p class="paragraph" data-counter="4" id="p-4">Vorrei richiamarmi alle ragioni ideali che la <span about="https://w3id.org/moro/enoam/data/142169/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> intende far valere ancora una volta in occasione di queste decisive elezioni ed intorno alle quali essa promuove una mobilitazione popolare, capace di dare unità e fiducia al Paese ed aiutarlo a superare le gravi difficoltà del momento. Benché l’attacco concentrico alla <span about="https://w3id.org/moro/enoam/data/142169/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non sia cosa nuova, non certo per nostra responsabilità, asprezze e punte personali inconcepibili in passato possono compromettere talvolta un civile confronto. Una mostruosa deformazione distorce la fisionomia della <span about="https://w3id.org/moro/enoam/data/142169/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nell’intento di allontanare il nostro fedele elettorato. Tocca a noi difenderci, ristabilendo la verità e rafforzando i collegamenti tradizionali e fin qui mai venuti meno con le masse di popolo che ci seguono. Una tale difesa, vigorosa, ma non faziosa, è necessaria, per evitare che sia compromessa la stabilità del Paese che è in larga misura fondata sulla forza e l’autorità della <span about="https://w3id.org/moro/enoam/data/142169/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="5" id="p-5">Senza di essa il <span about="https://w3id.org/moro/enoam/data/142169/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> diventerebbe egemone e le collaborazioni democratiche non potrebbero snodarsi libere ed efficaci. Non è in gioco la sopravvivenza della <span about="https://w3id.org/moro/enoam/data/142169/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma la sopravvivenza della democrazia, che non si regge senza una forte <span about="https://w3id.org/moro/enoam/data/142169/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ciò non vuol dire affatto, come si è detto polemicamente, che la <span about="https://w3id.org/moro/enoam/data/142169/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si ritenga la sola garante e la sola protagonista. Ma essa è garante e protagonista in modo essenziale ed insostituibile. La mobilitazione popolare, che la <span about="https://w3id.org/moro/enoam/data/142169/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha promosso nella libertà nel corso di trent’anni, è certo alternativa al movimento comunista. Ma si tratta di alternativa rigorosamente democratica, cui fa puntuale riscontro l’essenziale e mai smentita opposizione al fascismo. Ogni accusa di debolezza e di incertezza è priva di qualsiasi fondamento e fa parte dell’armamentario fazioso delle menzogne politiche. In questi anni mai la minima tentazione illiberale ha potuto affacciarsi e le spinte progressiste hanno potuto trasformare profondamente il Paese. Ciò è avvenuto non contro o senza, ma con la <span about="https://w3id.org/moro/enoam/data/142169/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in posizione di guida.</p><p class="paragraph" data-counter="6" id="p-6">Ho visto avanzare rilievi perché ho chiesto che onesti consensi confluissero verso di noi, vincendo la tentazione di convergere verso destra. Si tratta, ho detto e ripeto, di voti democratici che potrebbero essere deviati dalla paura o da una non appropriata analisi della situazione. Prima di me lo ha detto l’on. <span about="https://w3id.org/moro/enoam/data/142169/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/giacomo-mancini" typeof="deo:Reference">Mancini</span><sup><a href="#curatornote-2" id="curatornote-ref-2">[2]</a></sup>, così come, a suo tempo, l’on. <span about="https://w3id.org/moro/enoam/data/142169/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/enrico-berlinguer" typeof="deo:Reference">Berlinguer</span><sup><a href="#curatornote-3" id="curatornote-ref-3">[3]</a></sup> si compiacque che voti provenienti da destra fossero andati a rafforzare lo schieramento del "no" in occasione del referendum sul divorzio.</p><p class="paragraph" data-counter="7" id="p-7">In realtà credo sia interesse della democrazia che il maggior numero possibile di voti esca da una condizione di sterilità ed alimentino la dialettica democratica. Non deve trattarsi certo di voti fascisti che sono incompatibili con la <span about="https://w3id.org/moro/enoam/data/142169/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> come con qualsiasi partito democratico. Noi chiediamo al popolo italiano consensi per una politica democratica, popolare, antifascista, capace di realizzare la svolta in atto del Paese verso una nuova società. Nessuno tema che noi possiamo deviare da questa direttrice di marcia. Ma nessuno speri che possa venir meno quell’essenziale garanzia democratica, a dare la quale siamo definitivamente impegnati di fronte al Paese.</p><ol id="curatorNotes"><li about="https://w3id.org/moro/enoam/data/142169/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il magistrato Francesco Coco e i due agenti della sua scorta furono assassinati dalle Brigate rosse a Genova l’8 giugno 1976. <a href="#curatornote-ref-1">↑</a></li><li about="https://w3id.org/moro/enoam/data/142169/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giacomo Mancini (1916-2002), politico italiano, deputato per il Psi (1948-92), ricoprì diversi incarichi come ministro e fu segretario del Partito socialista italiano dal 1970 al 1972 [Dizionario biografico degli italiani, <em>ad vocem</em>]. <a href="#curatornote-ref-2">↑</a></li><li about="https://w3id.org/moro/enoam/data/142169/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Enrico Berlinguer (1922-1984), politico italiano, segretario del Pci dal 1972 [Dizionario biografico degli italiani, <em>ad vocem</em>]. <a href="#curatornote-ref-3">↑</a></li></ol></body></html>