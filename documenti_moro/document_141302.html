<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.302" name="dcterms.relation"/><meta content="10.48678/unibo/aldomoro1.4.1.302" name="dcterms.identifier"/><meta content="Moro, Aldo, [Lettera ai candidati morotei], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.302." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Lettera ai candidati morotei]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Lettera ai candidati morotei]</h1><p>Caro Amico,</p><p class="paragraph" data-counter="1" id="p-1">desidero ringraziarti per avere accettato di rappresentare nella tua Provincia il nostro Gruppo nella prima tornata di elezioni in vista del Congresso Nazionale della <span about="https://w3id.org/moro/enoam/data/141302/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. L’essere noi in minoranza comporta per gli amici una posizione di grande distacco. È perciò tanto più meritoria la tua adesione, con la quale intendi rendere un disinteressato servizio al <span about="https://w3id.org/moro/enoam/data/141302/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>.</p><p class="paragraph" data-counter="2" id="p-2">Non ho bisogno di ripetere quale sia l’importanza di un Congresso chiamato a fare uscire la <span about="https://w3id.org/moro/enoam/data/141302/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dalla provvisorietà e dall’equivoco ed a riaprire la strada alla politica di centro-sinistra, la sola che possa sottrarre l’<span about="https://w3id.org/moro/enoam/data/141302/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> a pericolosi irrigidimenti ed in ispecie ad una polarizzazione a destra che coinvolgerebbe la <span about="https://w3id.org/moro/enoam/data/141302/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, snaturandola.</p><p class="paragraph" data-counter="3" id="p-3">Questo è il punto essenziale, sul quale dovrebbe intervenire una decisione netta, non più procrastinabile. Ma non è certo il solo. Grandi interrogativi emergono dalla società italiana ed esigenze sono proposte dal processo di unificazione europea, tanto importante quanto difficile ed impegnativo. Dobbiamo dunque guardare a fondo la realtà e preparare una <span about="https://w3id.org/moro/enoam/data/141302/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in grado di assumere le sue responsabilità.</p><p class="paragraph" data-counter="4" id="p-4">Io credo che in tutto questo avremo una parola da dire. Gelosi della nostra autonomia, che ci consente di presentarci con il nostro vero volto, non cercheremo l’isolamento, ma dignitose convergenze su una chiara linea politica. Soli od associati, a seconda che le circostanze richiedano, faremo, come sempre, con coerenza e rettitudine il nostro dovere.</p><p class="paragraph" data-counter="5" id="p-5">Ancora grazie, molti auguri e cordialissimi saluti.</p><p>(Aldo Moro)</p></body></html>