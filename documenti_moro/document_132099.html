<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.099" name="dcterms.relation"/><meta content="10.48678/unibo/aldomoro1.3.2.099" name="dcterms.identifier"/><meta content="Moro, Aldo, [Un discorso alla Dc bolognese], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.099." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Un discorso allaDcbolognese</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/emilio-rubbi" typeof="foaf:Person"/><meta about="https://w3id.org/moro/enoam/data/emilio-rubbi" content="Emilio Rubbi" property="rdfs:label"/><meta about="https://w3id.org/moro/enoam/data/emilio-rubbi" property="owl:sameAs" resource="http://www.wikidata.org/entity/Q3724516"/><meta about="https://w3id.org/moro/enoam/data/emilio-rubbi" content="Rubbi, Emilio" property="skos:prefLabel"/><meta about="https://w3id.org/moro/enoam/data/bologna" typeof="dcterms:Location"/><meta about="https://w3id.org/moro/enoam/data/bologna" content="Bologna" property="rdfs:label"/><meta about="https://w3id.org/moro/enoam/data/bologna" property="owl:sameAs" resource="http://www.wikidata.org/entity/Q1891"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Un discorso alla Dc bolognese</h1><p class="paragraph" data-counter="1" id="p-1">Il presidente del Consiglio, on. Aldo Moro ha concluso la sua permanenza bolognese recandosi nella sede della <span about="https://w3id.org/moro/enoam/data/132099/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, dove è stato accolto dai dirigenti del <span about="https://w3id.org/moro/enoam/data/132099/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>. Rispondendo ad un indirizzo di saluto del dott. <span about="https://w3id.org/moro/enoam/data/132099/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/emilio-rubbi" typeof="deo:Reference">Emilio Rubbi</span>, segretario provinciale della <span about="https://w3id.org/moro/enoam/data/132099/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, l’on. Moro ha detto: non vorrei mancare al dovere di ringraziare gli amici del <span about="https://w3id.org/moro/enoam/data/132099/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> per il loro invito e per il loro saluto caldo ed incoraggiante, attestato dalla continuità dell’amicizia e dalla collaborazione che c’è tra di noi. Vengo nella sede della <span about="https://w3id.org/moro/enoam/data/132099/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> in modo del tutto naturale. In una giornata di impegni a carattere ufficiale mi sarebbe sembrato di perdere qualche cosa se non vi avessi salutato tutti insieme nella vostra sede. Prendo atto del coraggio e dello spirito di iniziativa veramente seria – ha detto il Presidente del Consiglio, richiamando la sua visita al nuovo quartiere fieristico di <span about="https://w3id.org/moro/enoam/data/132099/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/bologna" typeof="deo:Reference">Bologna</span> – che ho potuto vedere già in una prima significativa realizzazione, si nota il segno della <span about="https://w3id.org/moro/enoam/data/132099/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, la sua volontà di servire la comunità cittadina come quella nazionale.</p><p class="paragraph" data-counter="2" id="p-2">Ricordo – ha poi detto l’on. Moro – il contributo cordiale, amichevole, affettuoso venuto dagli amici di <span about="https://w3id.org/moro/enoam/data/132099/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/bologna" typeof="deo:Reference">Bologna</span> nei tanti anni della mia presenza alla guida del <span about="https://w3id.org/moro/enoam/data/132099/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>, e che è continuato a venire con tanta spontaneità dopo che ho assunto un compito non più difficile ma complesso, il quale non mi fa dimentica e non ci fa dimenticare, la sintonia che c’è tra noi. Nel mio animo sento l’esigenza della presenza viva, convinta, seria della <span about="https://w3id.org/moro/enoam/data/132099/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> nella vita del paese. Avete fatto un lavoro di approfondimento anche nelle diverse posizioni che legittimamente si assumono nella ricerca della giusta via, e in questo lavoro avete trovato una voce particolarmente qualificata quale è quella che da tanti anni si coglie nell’avvenire d’Italia.</p><p class="paragraph" data-counter="3" id="p-3">L’on. Moro, parlando della funzione dei partiti, ha detto: credo che i partiti siano, non tutta la sostanza, certo, della vita sociale e politica, ma parte notevole di essa. La nostra azione è tutta legata alla preparazione che il <span about="https://w3id.org/moro/enoam/data/132099/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> fa, alla selezione che il <span about="https://w3id.org/moro/enoam/data/132099/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> opera, alla capacità che il <span about="https://w3id.org/moro/enoam/data/132099/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> ha di stabilire contatti tra la periferia e il vertice, vertice che non può avere altro che la responsabilità di riecheggiare con una visione d’insieme quel che c’è nei cittadini e nei gruppi sociali, affinché questa viva realtà si assesti nella libertà, nella giustizia, nella unità del paese. Il <span about="https://w3id.org/moro/enoam/data/132099/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> riporta queste voci, preparando una sintesi che si compie sulla base di una profonda ispirazione. Così le istituzioni si sviluppano e si riposano su ampie basi. Questo è vero sempre e sempre necessario, e tanto più ora che c’è una realtà in sviluppo. Alcune situazioni complesse, di fronte alle quali ci troviamo, sono segno della fecondità e della difficoltà appunto di questa evoluzione.</p><p class="paragraph" data-counter="4" id="p-4">Saremmo irresponsabili – ha proseguito l’on. Moro – se non sentissimo i problemi quale tensione si richieda per dominarli. Saremmo irresponsabili se non sentissimo quel che di umano cerca di avanzare nel mondo. Compito dei politici è di capire ciò che c’è di vero e tutto il rigore che ci vuole perché vero non traligni e non degeneri nella anarchia ma maturi nella libertà e nel senso di responsabilità. Per questo ci siamo incontrati con latri – ha detto il presidente del Consiglio – operando con reciproca lealtà.</p><p class="paragraph" data-counter="5" id="p-5">I principi nei quali crediamo – ha affermato l’on. Moro – devono trovare attuazione, e ciò non è sempre possibile con visioni ingenue e superficiali. Ci sono difficoltà da superare. L’importante è tenere ferma la visione di una società libera e giusta. Questa è la direttrice del nostro cammino; speriamo di riuscire a portare avanti il nostro lavoro. Non è tanto una questione di governi, i quali sono sempre uno sforzo per interpretare il momento storico e servirlo; è soprattutto un’opera di educazione e di preparazione cui voi, cari amici, siete chiamati. Sono certo che il <span about="https://w3id.org/moro/enoam/data/132099/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> continuerà ad assolvere questo compito superando tutto quello che lo divide e non ha grande significato, lasciando invece spazio alla dialettica delle idee assumendo tutte le sue responsabilità in un impegno costante al servizio del Paese.</p><p class="paragraph" data-counter="6" id="p-6">Concludendo, il Presidente del Consiglio ha detto: continuiamo la nostra battaglia che dura ormai da vent’anni, attenuti ad un tempo alla continuità e alle novità che sono egualmente reali ed importanti. È sulla sintesi di questi due atteggiamenti, fiducia nel passato e fiducia nell’avvenire, che è fondata la possibilità della <span about="https://w3id.org/moro/enoam/data/132099/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, di essere presente con freschezza e originalità in questo nuovo momento della storia italiana.</p></body></html>