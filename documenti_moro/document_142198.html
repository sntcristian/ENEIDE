<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.198" name="dcterms.relation"/><meta content="10.48678/unibo/aldomoro1.4.2.198" name="dcterms.identifier"/><meta content="Moro, Aldo, [Discorso a Latina] , in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.198." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso a Latina]</title>
<div id="mentionMeta"><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/giovanni-galloni" typeof="foaf:Person"/><meta about="https://w3id.org/moro/enoam/data/giovanni-galloni" content="Giovanni Galloni" property="rdfs:label"/><meta about="https://w3id.org/moro/enoam/data/giovanni-galloni" property="owl:sameAs" resource="http://www.wikidata.org/entity/Q3767326"/><meta about="https://w3id.org/moro/enoam/data/giovanni-galloni" content="Galloni, Giovanni" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/universita-degli-studi-di-roma-la-sapienza" typeof="dcterms:Location"/><meta about="https://w3id.org/moro/enoam/data/universita-degli-studi-di-roma-la-sapienza" content="Università di Roma" property="rdfs:label"/><meta about="https://w3id.org/moro/enoam/data/universita-degli-studi-di-roma-la-sapienza" property="owl:sameAs" resource="http://www.wikidata.org/entity/Q209344"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Latina] </h1><p class="paragraph" data-counter="1" id="p-1">Dopo aver ringraziato per il cortese invito al convegno, ha salutato tutti gli intervenuti ed in particolare l’on. <span about="https://w3id.org/moro/enoam/data/142198/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giovanni-galloni" typeof="deo:Reference">Galloni</span><sup><a href="#curatornote-1" id="curatornote-ref-1">[1]</a></sup>, esternando sentimenti di stima e di amicizia nei suoi confronti e nei confronti del Segretario Nazionale del Partito <span about="https://w3id.org/moro/enoam/data/142198/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Benigno Zaccagnini</span><sup><a href="#curatornote-2" id="curatornote-ref-2">[2]</a></sup>, per l'opera svolta finora. Ha sollecitato l'impegno di tutti alla realizzazione del disegno di rinnovamento voluto dall'ultimo congresso.</p><p class="paragraph" data-counter="2" id="p-2">Ha quindi definito gli interventi dei giovani del partito positivi, maturi e strettamente legati alla realtà attuale, avallando le loro istanze di rinnovamento sia della linea politica del partito che degli uomini.</p><p class="paragraph" data-counter="3" id="p-3">Ha proseguito spiegando come il significato della conferenza organizzativa, in preparazione della Conferenza Nazionale prevista per il 10 marzo prossimo a <span about="https://w3id.org/moro/enoam/data/142198/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/universita-degli-studi-di-roma-la-sapienza" typeof="deo:Reference">Roma</span>, debba intendersi come una riflessione della <span about="https://w3id.org/moro/enoam/data/142198/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sulla attuale, difficile situazione del Paese, per continuare a conservare la posizione di partito-guida, a larga base popolare.</p><p class="paragraph" data-counter="4" id="p-4"> Ha quindi parlato della necessità che la <span about="https://w3id.org/moro/enoam/data/142198/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si trasformi in un partito aperto, specchio fedele della società, decentrato, in conformità ad una situazione istituzionale nuova come quella regionale ma, soprattutto caratterizzata dall’unità: le correnti, viste finora in funzione dialettica con il partito in un momento in cui la <span about="https://w3id.org/moro/enoam/data/142198/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> era più forte, oggi non trovano più spazio, perché tutte le forze del partito debbono trovarsi unite per la battaglia che deve impegnare in profondità.</p><p class="paragraph" data-counter="5" id="p-5">È passato poi a parlare della attuale compagine governativa, rivolgendo un saluto di augurio e di incoraggiamento all’on.le  <span about="https://w3id.org/moro/enoam/data/142198/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-3" id="curatornote-ref-3">[3]</a></sup> e dando atto del suo impegno e del suo coraggio politico, sulla linea del confronto con tutte le altre forze politiche, specie con il <span about="https://w3id.org/moro/enoam/data/142198/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span></p><p class="paragraph" data-counter="6" id="p-6">Ha terminato accennando ai recenti episodi verificatisi nelle Università Italiane, specie in quella di <span about="https://w3id.org/moro/enoam/data/142198/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/universita-degli-studi-di-roma-la-sapienza" typeof="deo:Reference">Roma</span>, e definendo troppo semplicistico l’intervento messo in atto dal <span about="https://w3id.org/moro/enoam/data/142198/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> nell’occasione<sup><a href="#curatornote-4" id="curatornote-ref-4">[4]</a></sup>. </p><p class="paragraph" data-counter="7" id="p-7">In simili episodi, oggi, vanno profondamente esaminate varie componenti. Una prima è quella delle scarse possibilità di lavoro di quei giovani che hanno conseguito un titolo di studio e, per risolvere tale problema, ha posto l’accento sulla necessità che il governo e i sindacati operino insieme per lo sviluppo economico del paese. Altra componente è quella della violenza connessa allo scarso rispetto dei valori della società che non consente il dialogo con una larga fascia di giovani. Una terza componente è costituita poi dalla situazione di coloro che non sono con i violenti, ma sono incapace di ancorarsi a qualche forza politica: in futuro potrebbero essere un pericolo per la democrazia. </p><ol id="curatorNotes"><li about="https://w3id.org/moro/enoam/data/142198/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giovanni Galloni (1927-2018), giurista e politico italiano, deputato per la Dc dalla quinta alla decima legislatura, fu vicepresidente del partito e due volte vicesegretario, nel 1965 e nel 1977. <a href="#curatornote-ref-1">↑</a></li><li about="https://w3id.org/moro/enoam/data/142198/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Benigno Zaccagnini (1912-1989), politico italiano, fu segretario della Dc dal 1975 al 1980 [Dizionario biografico degli italiani, <em>ad vocem</em>].  <a href="#curatornote-ref-2">↑</a></li><li about="https://w3id.org/moro/enoam/data/142198/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giulio Andreotti (1919-2013), politico italiano, in seguito alle elezioni del 1976, aveva ottenuto l’incarico di formare un nuovo governo, il terzo da lui presieduto: un monocolore democristiano sostenuto dall’astensione del Pci, del Psi, del Psdi, del Pli e del Pri [Dizionario biografico degli italiani, <em>ad vocem</em>]. <a href="#curatornote-ref-3">↑</a></li><li about="https://w3id.org/moro/enoam/data/142198/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Moro qui si riferiva alla cosiddetta «cacciata di Lama», ovvero la contestazione violenta che il 17 febbraio 1977 il movimento degli studenti rivolse al segretario della Cgil, Luciano Lama, durante un comizio sindacale che questi stava tenendo presso l'Università La Sapienza di Roma. Moro evidentemente rimproverava al Pci di aver sottostimato i rischi nell’organizzazione della manifestazione. <a href="#curatornote-ref-4">↑</a></li></ol></body></html>