<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.156" name="dcterms.relation"/><meta content="10.48678/unibo/aldomoro1.3.1.156" name="dcterms.identifier"/><meta content="Moro, Aldo, [Apertura della campagna elettorale in Sicilia (1963)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Apertura della campagna elettorale in Sicilia (1963)]</title>
<div id="mentionMeta"><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito liberale italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Apertura della campagna elettorale in Sicilia (1963)]</h1><p class="paragraph" data-counter="1" id="p-1">Questa terra che gode di un regime autonomo, ma è così strettamente legata alla vita generale del nostro Paese. La <span about="https://w3id.org/moro/enoam/data/131156/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> è un po’ la sentinella avanzata nella difesa degli interessi fondamentali del popolo italiano, di quei valori ideali dei quali la <span about="https://w3id.org/moro/enoam/data/131156/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vuole essere appunto garante. Mi trovo qui con sentimento di cordiale amicizia e sintonia con voi, amici siciliani. È un momento certo significativo per la vita del nostro Paese. Ci è accaduto di richiamare l’attenzione dell’elettorato sul valore delle scelte che stava per fare in varie occasioni di elezioni politiche e amministrative. Se in queste ultime si scelgono gli amministratori è anche vero che da esse viene una indicazione politica che può favorire lo sviluppo democratico in <span about="https://w3id.org/moro/enoam/data/131156/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Anche ora dalle vostre decisioni verranno cose rilevanti per la vita del nostro Paese<sup><a href="#curatornote-1" id="curatornote-ref-1">[1]</a></sup>. Ogni manifestazione del corpo elettorale può essere un rischio o una occasione per riaffermare la forza delle istituzioni.</p><p class="paragraph" data-counter="2" id="p-2">Ancora una volta si deve sottolineare l’importanza della vostra isola, l’entità della sua popolazione ordinata negli istituti autonomistici. La <span about="https://w3id.org/moro/enoam/data/131156/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, nella sua naturale vivezza, indica qualche cosa al Paese e soprattutto ora, dopo una consultazione elettorale politica che ha determinato una situazione più difficile nel nostro Paese, una situazione più difficile dico e non incontrollabile e disperata, che occorre affrontare con grande senso di responsabilità da parte di tutti noi<sup><a href="#curatornote-2" id="curatornote-ref-2">[2]</a></sup>. Mentre si svolge, serena e responsabile, la nostra azione per trarre dai risultati elettorali il maggior bene per il nostro Paese, se può venire da voi una parola di incoraggiamento per i democratici, se può venire da voi una battuta d’arresto del comunismo avrete reso ancora una volta un servizio al nostro Paese, sarete stati ancora una volta all’avanguardia della riscossa della democrazia italiana. Ma non vogliamo trasformare le elezioni regionali siciliane in elezioni politiche, in una specie di controprova delle elezioni politiche. Non abbiamo dimenticato la <span about="https://w3id.org/moro/enoam/data/131156/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, i suoi problemi, la sua autonomia. E il nostro primo incitamento è di scegliere bene i vostri amministratori, di creare una Assemblea capace di rispettare e favorire il cammino dell’autonomia regionale della <span about="https://w3id.org/moro/enoam/data/131156/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, di assicurare la libertà e il progresso.</p><p class="paragraph" data-counter="3" id="p-3">[L’on. Moro ha poi ricordato l’impegno costante e decisivo della Democrazia Cristiana per l’autonomia siciliana, quando tardivi sostenitori delle autonomie erano incerti sul da farsi].</p><p class="paragraph" data-counter="4" id="p-4">Allora la <span about="https://w3id.org/moro/enoam/data/131156/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, fedele alla sua ispirazione ed ai suoi programmi, riconosceva concretamente il diritto dei siciliani di essere autonomi nell’unità indistruttibile dello Stato italiano.</p><p class="paragraph" data-counter="5" id="p-5">Siamo stati coloro che hanno tradotto in anni di intenso lavoro uno statuto astratto in una realtà operosa nella vita amministrativa della Regione. Abbiamo avuto giorni difficili, ma non abbiamo disperato perché l’autonomia è una cosa importante che si realizza gradualmente, che incontra insidie anche da coloro che si dichiarano i suoi più forti sostenitori e intanto lavorano per creare un clima di confusione politica destinato a rendere estremamente difficile il cammino dell’autonomia stessa. Ricordiamo le difficoltà venute per l’autonomia siciliana dall’azione di rottura e di confusione posta in essere in <span about="https://w3id.org/moro/enoam/data/131156/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> dal <span about="https://w3id.org/moro/enoam/data/131156/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> italiano. Quella è stata una pericolosa battuta d’arresto, una pausa nello sviluppo ordinato e costruttivo dell’autonomia siciliana. La <span about="https://w3id.org/moro/enoam/data/131156/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che il <span about="https://w3id.org/moro/enoam/data/131156/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> dové colpire per iniziare la sua azione di rottura e di confusione nella Regione ha sventato questa manovra. La <span about="https://w3id.org/moro/enoam/data/131156/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nel 1959, si presentò alle elezioni regionali con un governo con il quale i comunisti, e non solo i comunisti, avevano molte cose da fare e al quale era estranea la <span about="https://w3id.org/moro/enoam/data/131156/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Quando si vuole la confusione, la rottura delle istituzioni si cerca di battere la <span about="https://w3id.org/moro/enoam/data/131156/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Abbiamo combattuto allora contro la confusione politica, contro il gioco delle clientele, contro il gioco di partiti avversi improvvisamente solidali tra loro<sup><a href="#curatornote-3" id="curatornote-ref-3">[3]</a></sup>. Ed ora la legislatura aperta da un governo della confusione, del gioco personalistico si conclude con un governo a guida democratica cristiana, il governo dei partiti. Tra questi due punti c’è l’azione difficile e meritoria della <span about="https://w3id.org/moro/enoam/data/131156/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per completare il successo avviato con il consenso elettorale del ’59 al nostro Partito.</p><p class="paragraph" data-counter="6" id="p-6">È questo un fatto politico di grandissimo rilievo. La <span about="https://w3id.org/moro/enoam/data/131156/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha adempiuto il mandato conferitole. Il cammino di questi anni, di troppi anni in <span about="https://w3id.org/moro/enoam/data/131156/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> è stato ritardato dall’azione di rottura del <span about="https://w3id.org/moro/enoam/data/131156/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> e dalle impensabili solidarietà che si sono strette intorno ad esso. Il bilancio delle realizzazioni sarebbe stato più completo e ricco se non avessimo dovuto combattere la battaglia preliminare della chiarezza politica e dell’ordine. Dal passato, dalla stessa vicenda dell’autonomia siciliana ritraete dunque il motivo dominante per una confortante risposta positiva all’appello che vi rivolge la <span about="https://w3id.org/moro/enoam/data/131156/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.  Non solo per l’<span about="https://w3id.org/moro/enoam/data/131156/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, per rinvigorire i democratici nella loro lotta, ma per voi, per la vostra autonomia, date più forza alla <span about="https://w3id.org/moro/enoam/data/131156/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, fatene il perno della vita politica nella vostra Isola, la sicura garante del libero gioco democratico nella vostra Assemblea, l’arbitra dell’autonomia isolana nel senso che impone direttive di chiarezza e di serietà nella vita amministrativa e perché non subisca l’azione dirompente del <span about="https://w3id.org/moro/enoam/data/131156/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, perché sia guida sicura della vostra autonomia democratica.</p><p class="paragraph" data-counter="7" id="p-7">Se i rischi di confusione saranno evitati vedrete la <span about="https://w3id.org/moro/enoam/data/131156/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non più occupata dai problemi generali dell’ordine democratico, impegnata in una seria azione amministrativa di cui l’Isola ha bisogno. Mostreremo di saper affrontare i grandi temi dello sviluppo e ammodernamento dell’agricoltura, di un più intenso ritmo industriale, di una espansione delle attività terziarie e del turismo.</p><p class="paragraph" data-counter="8" id="p-8">[Facendo alcune considerazioni di ordine politico generale l’onorevole Moro ha detto che la risposta dei siciliani è attesa oltreché per l’Isola anche per l’Italia come incoraggiamento alla azione che la D.C. sta per intraprendere per lo sviluppo democratico in Italia, in opposizione al comunismo, la più potente forza totalitaria.]</p><p class="paragraph" data-counter="9" id="p-9">È un momento preoccupante per il nostro Paese. Punto centrale è il dato significativo del recente risultato elettorale: per un verso l’avanzata del <span about="https://w3id.org/moro/enoam/data/131156/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span>, per un altro verso un arretramento della <span about="https://w3id.org/moro/enoam/data/131156/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="10" id="p-10">[A questo punto, cogliendo il senso polemico di alcuni applausi provenienti da simpatizzanti comunisti presenti in piazza, l’on. Moro ha detto:]</p><p class="paragraph" data-counter="11" id="p-11">Non vi illudete. Andrete indietro. Il nostro Partito ha tanta forza morale, tanta serietà, tanta fiducia in se stesso e in un corpo elettorale che sia informato che non ha difficoltà a riconoscere l’aspetto negativo e preoccupante delle recenti elezioni. Ma ora bisogna fare arretrare il comunismo a cominciare da questo complesso indistinto, inspiegabile di voti di protesta, di disagio, di dispetto che sono andati al <span about="https://w3id.org/moro/enoam/data/131156/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> ma che non significano adesione alla vera ideologia comunista, non sono in sintonia con quella che è nel fondo la reale fisionomia del <span about="https://w3id.org/moro/enoam/data/131156/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Bisogna dare forza, sempre più forza alla <span about="https://w3id.org/moro/enoam/data/131156/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E noi, pur con la sensibilità ai problemi di schieramento politico, di collaborazioni democratiche, dobbiamo dire che la prima, la fondamentale garanzia di arresto del <span about="https://w3id.org/moro/enoam/data/131156/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> è costituita dalla forza e dal prestigio della <span about="https://w3id.org/moro/enoam/data/131156/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Le due esigenze sono strettamente collegate tra loro: più forza alla <span about="https://w3id.org/moro/enoam/data/131156/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> vuol dire minore possibilità di incidenza del <span about="https://w3id.org/moro/enoam/data/131156/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span>, nella pubblica opinione e nel corpo elettorale.</p><p class="paragraph" data-counter="12" id="p-12">Siamo profondamente diversi, radicalmente diversi dal <span about="https://w3id.org/moro/enoam/data/131156/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Non vi è stato nessun momento nel quale si sia anche solo attenuata nella <span about="https://w3id.org/moro/enoam/data/131156/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> la consapevolezza di tale diversità. Siamo dalle due parti della barricata. Se qualcuno dice che abbiamo dimenticato nella campagna elettorale il pericolo del comunismo mostra di non aver letto i nostri discorsi nei quali sempre è stata posta in prima linea questa diversità. Chi fa questi appunti si vede che, invece di leggere i nostri discorsi, era impegnato a scrivere articoli di discredito dell’azione della <span about="https://w3id.org/moro/enoam/data/131156/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, obiettivamente convergenti con la campagna scandalistica contro noi promossa dal <span about="https://w3id.org/moro/enoam/data/131156/v1/mention-69" class="mention organization" id="mention-69" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Abbiamo sempre detto che siamo contro il comunismo per la nostra fede religiosa, per la nostra adesione alla libertà, per la nostra concezione dell’uomo e della società, per diverse tecniche di governo e per diversi modi dello sviluppo economico e sociale, perché anche qui crediamo che la libertà sia principio di solidarietà, fattrice della giustizia sociale.</p><p class="paragraph" data-counter="13" id="p-13">Ma noi siamo con il nostro popolo, con le nostre scelte di politica estera mentre i comunisti sono da un’altra parte, con un altro sistema, con interessi che non sono stati consacrati dal voto parlamentare e popolare. Siamo diversi perché crediamo senza riserve nel gioco democratico, nelle libere scelte che il popolo fa e che noi abbiamo sempre assicurato. La libertà è veramente accettata senza riserve dalla <span about="https://w3id.org/moro/enoam/data/131156/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Bisogna sempre distinguere una posizione tattica e propagandistica da una posizione di fondo. Nel sistema comunista, nella sua logica ferrea non vi è posto per la libertà, per la pluralità dei partiti, per la varietà sociale. Queste cose non ci sono anche se vengono dichiarate. E quel che conta è la sostanza e non l’apparenza. In superficie c’è la dichiarazione di libertà, il rispetto verso le diverse categorie sociali. Il comunismo parla il linguaggio di un certo tattico interclassismo per cui ha pochi nemici; per il resto si indirizza a tutti nel suo gioco tattico. Questa è l’apparenza, ma la sostanza è l’irrigidimento della vita sociale e lo spegnersi della libertà come fatto umano e politico.</p><p class="paragraph" data-counter="14" id="p-14">Dobbiamo mettere in guardia di fronte all’inganno del <span about="https://w3id.org/moro/enoam/data/131156/v1/mention-70" class="mention organization" id="mention-70" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> ora che voti sono andati ad esso in nome dell’interclassismo tattico. Ciò vuol dire che in taluni settori si è attenuata la visione della reale ideologia e impostazione politica del <span about="https://w3id.org/moro/enoam/data/131156/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> italiano. È inutile, per noi che abbiamo questa sensibilità, l’invito ad abbandonare quello che è chiamato il complesso delle assurde pregiudiziali dell’anticomunismo, per venire con i comunisti a un discorso sulle cose, sui programmi, sui problemi della comunità nazionale. Su tutto ciò noi abbiamo una risposta nostra e non ammetteremo un dialogo con i comunisti in nome della diversità profonda tra partiti democratici e partiti classisti antidemocratici. Per ciò richiamiamo ad avvertire la reale natura del <span about="https://w3id.org/moro/enoam/data/131156/v1/mention-71" class="mention organization" id="mention-71" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span></p><p class="paragraph" data-counter="15" id="p-15">Diciamo a voi siciliani: state attenti a quello che c’è sotto, a quello che viene dopo. Non guardate, elettori, alla tattica del sorriso e dell’accomodamento del <span about="https://w3id.org/moro/enoam/data/131156/v1/mention-72" class="mention organization" id="mention-72" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span>, a quello che viene nei prime cinque minuti della esperienza comunista ma a quello che viene dopo. Siamo dunque diversi al di là dei programmi sui quali i comunisti, in armonia a tutta la loro politica, cercano tattiche convergenze, in virtù di una linea di rigida demarcazione tra libertà e non libertà.</p><p class="paragraph" data-counter="16" id="p-16">Ecco il nostro ammonimento: vi è una pericolosità del <span about="https://w3id.org/moro/enoam/data/131156/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> nella sua natura che viene abilmente nascosta, nella sua attuale accresciuta forza. Dobbiamo perciò combatterlo innanzitutto con la forza della <span about="https://w3id.org/moro/enoam/data/131156/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Questa è la prima risposta, non l’unica. Non abbiamo la pretesa di essere i soli capaci di combattere il <span about="https://w3id.org/moro/enoam/data/131156/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> e rispettiamo tutti gli apporti utili; ma nello schieramento democratico una posizione particolare è riservata alla <span about="https://w3id.org/moro/enoam/data/131156/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella realtà italiana dove essa è la grande forza capace di cogliere un largo voto popolare e democratico. Credetemi se vi dico che non sono stato mosso da egoismo di partito ma da autentico senso di responsabilità quando ho posto al centro del dibattito elettorale del 28 aprile la forza e il prestigio della <span about="https://w3id.org/moro/enoam/data/131156/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, quando ho indicati in essi l’arma indispensabile per ottenere una battuta d’arresto e poi l’arretramento del <span about="https://w3id.org/moro/enoam/data/131156/v1/mention-75" class="mention organization" id="mention-75" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Tutti sono necessari nella lotta ma occorre vi sia al centro uno schieramento omogeneo e in esso una grande forza democratica e popolare di contro al <span about="https://w3id.org/moro/enoam/data/131156/v1/mention-76" class="mention organization" id="mention-76" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Non vi è stata nell’elettorato per una strana disattenzione una sufficiente consapevolezza della <span about="https://w3id.org/moro/enoam/data/131156/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> come forza centrale della democrazia italiana. Questa esigenza la riproponiamo ora a voi. Se ieri non fummo compresi, quel tanto di incerto e di preoccupante che c’è in questo momento dimostra che avevamo ragione a porre l’esigenza della integrità della forza del nostro Partito. Se la vostra risposta sarà positiva potremo dire, come già diciamo, che nulla è compromesso, nulla è perduto. Anche come siamo ora, sostenuti da questa rinnovata consapevolezza del pericolo comunista, faremo fronte alle nostre responsabilità. Il comunismo non passerà.</p><p class="paragraph" data-counter="17" id="p-17">Non sarebbe giusto dire che non è avvenuto niente, che non si è creata una situazione più difficile e più pesante, ma agli elettori diciamo: faremo fronte con più impegno alla situazione che si è creata. Sostituiremo alla forza che ci manca una più grande decisione, un’azione politica seria, solida, costruttiva. Riprendiamo la nostra battaglia contro il comunismo con la guida, la forza, la volontà, la decisione della <span about="https://w3id.org/moro/enoam/data/131156/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="18" id="p-18">Dicevamo che il comunismo è fuori gioco, non perché esso sia un nemico già battuto ma perché esso non può avere comunicazione con gli altri, perché non v’è nessun partito italiano che si dichiari fiducioso nella rettitudine delle intenzioni del <span about="https://w3id.org/moro/enoam/data/131156/v1/mention-77" class="mention organization" id="mention-77" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span>, che lo consideri leale nel suo gioco democratico. Siamo tutti in un certo senso incompatibili con il <span about="https://w3id.org/moro/enoam/data/131156/v1/mention-78" class="mention organization" id="mention-78" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> Esso è lì col suo preoccupante venticinque per cento dei voti ma con nessun titolo per entrare nel campo di governo e non c’è dichiarazione di sottili dottori che possa farlo entrare in un’area dalla quale è respinto da una legittima diffidenza.</p><p class="paragraph" data-counter="19" id="p-19">Vogliamo dire: per forte che sia questa minaccia alla vita democratica essa deve restare confinata all’opposizione, la sua collocazione è all’opposizione e perciò il <span about="https://w3id.org/moro/enoam/data/131156/v1/mention-79" class="mention organization" id="mention-79" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> rimarrà all’opposizione. Né in via diretta, né in via indiretta il <span about="https://w3id.org/moro/enoam/data/131156/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span> potrà inserirsi nell’azione di Governo. Questo è, in prima linea, il nostro impegno.</p><p class="paragraph" data-counter="20" id="p-20">Vi è dunque un discorso sulla forza, sulla funzione, sulla capacità di guida e di garanzia della <span about="https://w3id.org/moro/enoam/data/131156/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Vi è poi un discorso sulle collaborazioni democratiche che il nostro Partito, per la sua vocazione e responsabilità, ricerca e persegue. Le nostre scelte faticose e difficili come si vanno profilando sono scelte ragionate, che tengono conto dei complessi problemi del Paese, di questo desiderio di nuovo, di cose più alte e più degne per tutti. Abbiamo guardato con la necessaria prudenza in direzioni nelle quali potevano essere associate allo sforzo della <span about="https://w3id.org/moro/enoam/data/131156/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> forze popolari, in linea di principio di ispirazione democratica, per assicurare un più pieno e intenso sviluppo della vita democratica in <span about="https://w3id.org/moro/enoam/data/131156/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span><sup><a href="#curatornote-4" id="curatornote-ref-4">[4]</a></sup>. Queste scelte non sono state arbitrarie, non abbiamo guardato indifferentemente a destra e a sinistra, ma al Paese, alla volontà di ascesa delle classi popolari, largamente nostre e che sono anche di altri partiti: forze tutte da inserire costruttivamente nella vita democratica. Ecco perché abbiamo guardato là dove sono aperti problemi di pacifica evoluzione democratica nel nostro Paese, là dove è il Paese che si sviluppa, là dove va fatto uno sforzo per sottrarre energie popolari alla pericolosa pressione del <span about="https://w3id.org/moro/enoam/data/131156/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. Nello sfondo c’è la nostra decisa opposizione al comunismo, al di qua c’è la nostra volontà di camminare in una reale sicurezza politica, in una effettiva stabilità democratica per il progresso umano del nostro Paese. Di fronte a questa prospettiva lontana che politici e responsabili devono avere, poco può significare la rinnovata incomprensione del <span about="https://w3id.org/moro/enoam/data/131156/v1/mention-81" class="mention organization" id="mention-81" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito liberale</span>. Non si può irridere se si è democratici allo sforzo prudente della <span about="https://w3id.org/moro/enoam/data/131156/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di fare veramente libera la vita democratica del nostro Paese. Significa non capire che veramente il <span about="https://w3id.org/moro/enoam/data/131156/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> italiano diventerebbe pericolosamente irresistibile se non ci collocassimo su una piattaforma democratica e popolare presidiata dalla nostra forza nella quale altri, purché credano nella democrazia, siano chiamati a combattere la battaglia per lo sviluppo democratico in <span about="https://w3id.org/moro/enoam/data/131156/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="21" id="p-21">Mantenete integra e sviluppate la forza della <span about="https://w3id.org/moro/enoam/data/131156/v1/mention-54" class="mention organization" id="mention-54" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, strumento di una battaglia costruttiva al <span about="https://w3id.org/moro/enoam/data/131156/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, forza di arresto contro ogni minaccia totalitaria. Il nostro sforzo è rivolto ad evitare i pericoli di involuzione a sinistra e a destra, l’irrigidimento della vita politica nel nostro Paese.</p><p class="paragraph" data-counter="22" id="p-22">Non chiediamo forza per la forza, non chiediamo una cambiale in bianco; no, la <span about="https://w3id.org/moro/enoam/data/131156/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è qui a chiedere forza per la sua politica, per la sua ispirazione, in ragione della sua esperienza, per la funzione preziosa di equilibrio e di garanzia che ha svolto. Vi chiediamo forza e voti per essere garanti di quei valori morali e religiosi cui sempre ci ispiriamo. Venite alla <span about="https://w3id.org/moro/enoam/data/131156/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> quanti avete sensibilità per i valori ideali della vita, quanti avete a cuore la tradizione cristiana del nostro popolo, alla <span about="https://w3id.org/moro/enoam/data/131156/v1/mention-57" class="mention organization" id="mention-57" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che ha in prima linea la tutela di questi valori. Chi crede ad una politica di rinnovamento senza sovversioni, senza disordini, chi crede in una reale evoluzione economica e sociale venga a noi. I nostri dodici milioni di voti sono voti di popolo, di coloro che devono salire nella vita sociale. Sono venuti a noi perché si crede nella nostra volontà rinnovatrice nell’ordine e nella libertà, nella nostra capacità di garantire le libere istituzioni. Siamo stati in questi anni garanti della libertà, ve l’assicuriamo anche per l’avvenire.</p><p class="paragraph" data-counter="23" id="p-23">Siamo un partito, poi, che vuole la pace nella sicurezza: è, questa, una cosa seria. Crediamo che nessuno possa trovare in noi minore considerazione verso l’appello alla pace venuto da una Cattedra così alta ridestando profonde risonanze in noi<sup><a href="#curatornote-5" id="curatornote-ref-5">[5]</a></sup>. Ma è innegabile che vi è un problema di sicurezza che stranamente il <span about="https://w3id.org/moro/enoam/data/131156/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> ritiene che non debba essere proposto e risolto dal nostro Paese, un problema di unità, di lealtà e di fermezza niente affatto incompatibile con obiettivi di pace sinceramente perseguiti.</p><p class="paragraph" data-counter="24" id="p-24">Non vi chiediamo gratitudine, ma riconoscimento per la <span about="https://w3id.org/moro/enoam/data/131156/v1/mention-58" class="mention organization" id="mention-58" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, per le molte cose fatte, garantite dalla <span about="https://w3id.org/moro/enoam/data/131156/v1/mention-59" class="mention organization" id="mention-59" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in feconde e apprezzate collaborazioni democratiche. C’era un vuoto pauroso che la <span about="https://w3id.org/moro/enoam/data/131156/v1/mention-60" class="mention organization" id="mention-60" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha riempito in alternativa alla disperazione e alla suggestione del comunismo; c’era un paese da ricostruire che noi abbiamo ricostruito. Chi pensava che la <span about="https://w3id.org/moro/enoam/data/131156/v1/mention-61" class="mention organization" id="mention-61" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non fosse ora più necessaria si è poi accorto che la <span about="https://w3id.org/moro/enoam/data/131156/v1/mention-62" class="mention organization" id="mention-62" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non è inutile, non è meno necessaria di ieri. Un dato fermo, sicuro, indispensabile è ancora la forza della <span about="https://w3id.org/moro/enoam/data/131156/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Con noi si sa che cosa si può attendere, con noi non ci sono sorprese, non c’è un mistero su quello che noi siamo.</p><p class="paragraph" data-counter="25" id="p-25">Chi vuole più giustizia, più libertà, più pace, più sicurezza deve ancora oggi affidarsi largamente alla <span about="https://w3id.org/moro/enoam/data/131156/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><ol id="curatorNotes"><li about="https://w3id.org/moro/enoam/data/131156/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni per il rinnovo dell’Assemblea Regionale Siciliana si sarebbero svolte il 9 giugno 1963. <a href="#curatornote-ref-1">↑</a></li><li about="https://w3id.org/moro/enoam/data/131156/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quelle settimane erano in corso colloqui per la formazione del nuovo governo. Rispetto alle consultazioni del 1958, alle elezioni politiche del 28 aprile 1963 la Dc aveva perso il 4%, ottenendo il 38,3% alla Camera e il 36,5% al Senato. Il Psdi ebbe un buon risultato, mentre fu negativo quello del Pri. Il Psi perse qualcosa a vantaggio dei comunisti, che superarono il 25% dei consensi avanzando di circa 3 punti rispetto alle precedenti elezioni. I voti in uscita a destra della Dc confluirono prevalentemente verso il Pli, che raddoppiò i consensi e raggiunse il 7%. <a href="#curatornote-ref-2">↑</a></li><li about="https://w3id.org/moro/enoam/data/131156/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama le dinamiche politiche legate alla figura dell’ex governatore della Sicilia Silvio Milazzo (1903-1982), nel biennio 1958-59 alla guida di giunte che si appoggiavano su una maggioranza ampia e eterogenea, composta da dissidenti della Dc, monarchici, missini (fino alle elezioni regionali del 7 giugno 1959), indipendenti di sinistra, socialisti e comunisti; la Dc era rimasta all’opposizione fino al febbraio 1960. <a href="#curatornote-ref-3">↑</a></li><li about="https://w3id.org/moro/enoam/data/131156/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla politica del centro-sinistra e alla prospettiva di allargare l’«area democratica» attraverso l’ingresso dei socialisti nella maggioranza. <a href="#curatornote-ref-4">↑</a></li><li about="https://w3id.org/moro/enoam/data/131156/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama la nota enciclica <em>Pacem in Terris</em> di Giovanni XXIII, pubblicata l’11 aprile 1963. <a href="#curatornote-ref-5">↑</a></li></ol></body></html>