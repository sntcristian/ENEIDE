<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.110" name="dcterms.relation"/><meta content="10.48678/unibo/aldomoro1.3.2.110" name="dcterms.identifier"/><meta content="Moro, Aldo, [Brindisi per la colazione a Villa Madama in onore del presidente della Repubblica del Cile Frei], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.110." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Brindisi per la colazione a Villa Madama in onore del presidente della Repubblica del Cile Frei</title>
<div id="mentionMeta"><meta about="https://w3id.org/moro/enoam/data/eduardo-frei" typeof="foaf:Person"/><meta about="https://w3id.org/moro/enoam/data/eduardo-frei" content="Eduardo Frei" property="rdfs:label"/><meta about="https://w3id.org/moro/enoam/data/eduardo-frei" property="owl:sameAs" resource="http://www.wikidata.org/entity/Q350817"/><meta about="https://w3id.org/moro/enoam/data/eduardo-frei" content="Frei, Eduardo" property="skos:prefLabel"/><meta about="https://w3id.org/moro/enoam/data/maria-ruiz-tagle" typeof="foaf:Person"/><meta about="https://w3id.org/moro/enoam/data/maria-ruiz-tagle" content="Maria Ruiz Tagle" property="rdfs:label"/><meta about="https://w3id.org/moro/enoam/data/maria-ruiz-tagle" property="owl:sameAs" resource="http://www.wikidata.org/entity/Q5695438"/><meta about="https://w3id.org/moro/enoam/data/maria-ruiz-tagle" content="Ruiz, Tagle, Maria" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" content="http://www.wikidata.org/entity/Q38" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/cile" typeof="dcterms:Location"/><meta about="https://w3id.org/moro/enoam/data/cile" content="Cile" property="rdfs:label"/><meta about="https://w3id.org/moro/enoam/data/cile" property="owl:sameAs" resource="http://www.wikidata.org/entity/Q298"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Brindisi per la colazione a Villa Madama in onore del presidente della Repubblica del Cile Frei </h1><p> Signor <span about="https://w3id.org/moro/enoam/data/132110/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/eduardo-frei" typeof="deo:Reference">Presidente</span>, </p><p class="paragraph" data-counter="1" id="p-1">sono molto lieto di indirizzare a lei e alla gentile <span about="https://w3id.org/moro/enoam/data/132110/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/maria-ruiz-tagle" typeof="deo:Reference">signora Frei</span> il mio saluto e quello del Governo italiano. È per noi un onore ed un particolare piacere quello di accoglierla nel nostro Paese, prima meta del suo viaggio europeo. Ella visita l'<span about="https://w3id.org/moro/enoam/data/132110/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> come il più alto magistrato della Repubblica del <span about="https://w3id.org/moro/enoam/data/132110/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/cile" typeof="deo:Reference">Cile</span>, a noi così amica e con la quale siamo uniti da tanti saldi legami e vecchie affinità storiche e spirituali. Consideriamo altresì un privilegio salutare in lei lo statista eminente che incarna tante speranze degli uomini di buona volontà. Si parla spesso, nella valutazione delle vicende del Continente americano, di "esperimento cileno" e, quando si usa questa espressione, si vuole, implicitamente od esplicitamente, attribuire ad esso un valore esemplare. Si ravvisano, infatti, nell'opera di rinnovamento cui ella presiede una forza vitale ed una capacità d'iniziativa che non sono certo fra i motivi minori di interesse suscitati dalla sua attività di governo. </p><p class="paragraph" data-counter="2" id="p-2">In questa sua attività ella ha saputo dare ordinato e concreto impulso a quegli spunti di rinnovamento che percorrono il Continente latinoamericano e mirano a realizzare il progresso sociale mediante nuove, più adeguate strutture economiche ed in una intensa vita democratica, inserendolo nel più vasto e fecondo contesto di una cooperazione istituzionale, economica e politica, interamericana, aperta anche verso l'<span about="https://w3id.org/moro/enoam/data/132110/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. </p><p class="paragraph" data-counter="3" id="p-3">L'<span about="https://w3id.org/moro/enoam/data/132110/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> che ha svolto e svolge un così largo ruolo nel processo di integrazione europea, che continua a considerare di vitale importanza non può non guardare con sommo interesse e con calda simpatia ad iniziative che sono dirette a fare fruttificare anche in altri continenti quei principi di cooperazione che tanta validità hanno mostrato in <span about="https://w3id.org/moro/enoam/data/132110/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Questa opera si impone inoltre alla nostra attenzione per le premesse ideali che la illuminano grazie alle quali, per l'insegnamento antico e sempre nuovo del messaggio cristiano, gli uomini si riconoscono eguali e solidali. </p><p class="paragraph" data-counter="4" id="p-4">Sotto la sua guida, il <span about="https://w3id.org/moro/enoam/data/132110/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/cile" typeof="deo:Reference">Cile</span> offre al mondo l'esempio di una felice conciliazione fra le esigenze di libertà e quelle di giustizia; un'armonia vitale che caratterizza l'azione del governo da lei così degnamente presieduto. Augurarle successo in questa opera è cosa che spontaneamente sentiamo nel nostro intimo, per la solidarietà dell'impegno umano che ci accomuna. Ma è anche cosa che risponde ad un imperativo politico, poiché questo successo permette al <span about="https://w3id.org/moro/enoam/data/132110/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/cile" typeof="deo:Reference">Cile</span>, e con esso ai Paesi che mostreranno la stessa ansia di giustizia e di libertà e lo stesso senso di responsabilità, una partecipazione più attiva e feconda alla vita internazionale, nella quale non può che essere vivamente auspicata la presenza attiva di Paesi i cui governi sono, come il suo, animati dal desiderio di consacrare le loro energie alla tutela dei lavori di libertà, della giustizia sociale e della pace, condizione, quest'ultima, di progresso e di stabilità nelle singole Nazioni. </p><p class="paragraph" data-counter="5" id="p-5">Su questa strada, signor <span about="https://w3id.org/moro/enoam/data/132110/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/eduardo-frei" typeof="deo:Reference">Presidente</span>, un lungo cammino può essere insieme compiuto dai nostri due Paesi, come dagli altri Paesi dell'<span about="https://w3id.org/moro/enoam/data/132110/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e delle due Americhe che, pur aperti a tutti i contatti, dovrebbero ritrovarsi uniti, senza sacrificio delle caratteristiche proprie a ciascuno, dal cemento delle comuni concezioni ideali. Sono quindi lieto di assicurarle non solo che il Governo italiano guarda con interesse e simpatia allo sforzo del Governo cileno, ma anche che a tale sforzo intende partecipare conformemente alle sue possibilità, perché convinto della grande importanza del suo coraggioso programma e perché crede di poter creare nuovi comuni interessi tra i due Paesi, a beneficio reciproco. È su questo che abbiamo avuto ed avremo occasione di scambiare le nostre idee. Sono certo che i rapporti già intensi tra i due Paesi, nel campo politico, economico e culturale, potranno trovare nel prossimo futuro nuovi favorevoli sviluppi. Sarà inoltre nostra cura ricercare, insieme al Governo del <span about="https://w3id.org/moro/enoam/data/132110/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/cile" typeof="deo:Reference">Cile</span>, sul piano della politica generale ogni elemento che, nel quadro delle nostre alleanze ed amicizie e nel rispetto dei nostri singoli interessi, possa facilitare, nelle appropriate istanze internazionali, la soluzione dei problemi oggi controversi, contribuendo a rendere più stabile e più sicura la pace nel mondo. </p><p class="paragraph" data-counter="6" id="p-6">Prima di concludere, mi è grato, signor <span about="https://w3id.org/moro/enoam/data/132110/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/eduardo-frei" typeof="deo:Reference">Presidente</span>, ricordare che in <span about="https://w3id.org/moro/enoam/data/132110/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/cile" typeof="deo:Reference">Cile</span> vivono e lavorano, in perfetta armonia con la Nazione amica, varie migliaia di italiani e figli di italiani e di additare anche in essi, che nel suo Paese hanno felicemente trovato una seconda patria, un altro vivo e fecondo legame fra l'<span about="https://w3id.org/moro/enoam/data/132110/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/132110/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/cile" typeof="deo:Reference">Cile</span>. Con questi pensieri e con questi sentimenti levo il calice, signor <span about="https://w3id.org/moro/enoam/data/132110/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/eduardo-frei" typeof="deo:Reference">Presidente</span> alla salute sua e della <span about="https://w3id.org/moro/enoam/data/132110/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/maria-ruiz-tagle" typeof="deo:Reference">signora Frei</span>, esprimendo, a nome del Governo italiano, l'augurio più fervido di ogni bene per il popolo ed il governo cileni.</p></body></html>