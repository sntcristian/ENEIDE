<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.077" name="dcterms.relation"/><meta content="10.48678/unibo/aldomoro1.3.1.077" name="dcterms.identifier"/><meta content="Moro, Aldo, [Replica al Consiglio Nazionale della Dc del 20-21 luglio 1961], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.077." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Replica al Consiglio Nazionale della Dc del 20-21 luglio 1961]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Replica al Consiglio Nazionale della Dc del 20-21 luglio 1961]</h1><p class="paragraph" data-counter="1" id="p-1">Replicando ai Consiglieri intervenuti nel dibattito, il Segretario Politico ha detto che il suo giudizio sull’esito di questa sessione del Consiglio Nazionale è nettamente positivo. Essa è servita a concentrare seriamente l’attenzione del Partito sui punti fondamentali relativi alla situazione politica e alle prospettive di azione della <span about="https://w3id.org/moro/enoam/data/131077/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. I suggerimenti affiorati nel corso del dibattito saranno tenuti presenti dalla Segreteria Politica per l’attività che sarà svolta da qui al Congresso Nazionale del Partito<sup><a href="#curatornote-1" id="curatornote-ref-1">[1]</a></sup>. A questo punto l’on. Moro ha ringraziato per le espressioni cordiali ed affettuose che sono state rivolte dai consiglieri alla sua persona; e dopo aver rilevato che non sono emerse divergenze sostanziali sulla sua relazione introduttiva ha espresso la sua gratitudine per le integrazioni, le indicazioni ed i rilievi che sono stati formulati con spirito di solidarietà ed unità.</p><p class="paragraph" data-counter="2" id="p-2">La larga piattaforma unitaria che si è andata delineando nel Consiglio Nazionale non è espressione del vuoto che caratterizza certi momenti di sosta della vita politica. L’accordo generale sulla mia relazione − ha detto l’on. Moro − è fondato sul fatto che viviamo in un momento particolarmente adatto alla definizione dell’area programmatica di partito, in una serena riflessione sulle cose, in una riscoperta del valore costituito dall’unità della <span about="https://w3id.org/moro/enoam/data/131077/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Questa convergenza dei democristiani è più sostanziale di quanto non sembri in apparenza. Le differenziazioni, le polemiche anche aspre sono e vanno iscritte in questa piattaforma comune che costituisce il titolo della nostra adesione comune alla <span about="https://w3id.org/moro/enoam/data/131077/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se fosse vero che la <span about="https://w3id.org/moro/enoam/data/131077/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> oscilla tra una posizione di filofascismo da una parte e manifestazioni di compiacenza filomarxista dall’altra, allora sì − ha detto l’on. Moro − che si dovrebbe dubitare dell’unità del Partito. Ma il Consiglio Nazionale ha dimostrato che ci sono dei limiti da una parte e dall’altra. Entro questi limiti vi è una unità di fondo nell’ambito della quale si inseriscono le varie posizioni che sono anzi una ragione del consolidamento e del ravvivamento dell’unità del Partito.</p><p class="paragraph" data-counter="3" id="p-3">La chiusura netta a destra e a sinistra al di là del significato politico di ferma decisione e al di là del seguito elettorale che avrà quando si comprenderà che essa risponde davvero alla garanzia dell’equilibrio politico nazionale (e perché gli estremismi sono inutilizzabili ai fini dello sviluppo del paese) è servita anche a rafforzare l’unità del Partito.</p><p class="paragraph" data-counter="4" id="p-4">Muoviamoci liberamente con varietà − ha detto l’on. Moro − ma entro questa piattaforma sufficientemente ampia per consentire tutte le legittime differenziazioni.</p><p class="paragraph" data-counter="5" id="p-5">Al di là di questi limiti non esiste, non potrebbe esistere la <span about="https://w3id.org/moro/enoam/data/131077/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="6" id="p-6">Il Segretario Politico riferendosi al dibattito precongressuale che da questo Consiglio Nazionale prende l’avvio, ha detto che esso dovrà essere ampio, serio, preparato dall’impegno collegiale di studio di esponenti qualificati del Partito che porteranno poi le loro conclusioni all’esame di tutte le istanze della <span about="https://w3id.org/moro/enoam/data/131077/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="7" id="p-7">L’on. Moro ha auspicato che l’VIII Congresso possa essere una manifestazione unitaria del Partito anche maggiore di quanto non sia stato il precedente. Tuttavia il Congresso di <span about="https://w3id.org/moro/enoam/data/131077/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-2" id="curatornote-ref-2">[2]</a></sup>, che appariva a prima vista dilacerato da forti contrasti interni<sup><a href="#curatornote-3" id="curatornote-ref-3">[3]</a></sup>, ha poi portato ad una visione comune, ad un affiatamento umano, alla stima e alla reciproca considerazione politica.</p><p class="paragraph" data-counter="8" id="p-8">Quanto maggiore è la piattaforma unitaria, tanto più si va avanti − ha detto l’on. Moro − realizzando così le attese dell’opinione pubblica e le esigenze del Paese.</p><p class="paragraph" data-counter="9" id="p-9">Ma la nostra − ha soggiunto il Segretario Politico − non è una unità di comodo, di potere. Noi ci sentiamo membri di una famiglia impegnata al servizio del paese, garantita da una larga apertura di dibattito interno che rende sempre più chiara la nostra funzione e ci consente sempre meglio di assolvere il nostro compito storico. In questo Consiglio Nazionale − ha proseguito l’on. Moro − abbiamo riscontrato una identità di vedute sul governo<sup><a href="#curatornote-4" id="curatornote-ref-4">[4]</a></sup> ed un apprezzamento non soltanto in merito alla formula ma anche in merito all’opera da esso svolta e a quella preannunciata per il futuro. Si è trattato di un apprezzamento quanto mai sincero, alieno da ogni freddezza convenzionale. E questo perché il Governo ha avuto sin dall’inizio e conserva tuttora la caratteristica di rappresentatività di tutta la <span about="https://w3id.org/moro/enoam/data/131077/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="10" id="p-10">Lo sforzo unitario della <span about="https://w3id.org/moro/enoam/data/131077/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> verso il Governo si è espresso infatti con la partecipazione in esso degli esponenti di tutte le correnti, di tutte le opinioni presenti nel Partito.</p><p class="paragraph" data-counter="11" id="p-11">Riferendosi ad alcuni rilievi in merito a taluni limiti intrinseci alla formula, l’on. Moro ha detto che essi devono essere accettati con serenità come riflessi della situazione politica generale. Se siamo d’accordo noi tutti democratici cristiani e con noi i partiti democratici nel ritenere la formula in atto insostituibile, la più idonea a corrispondere alle esigenze del Paese, noi dobbiamo accettarla per quella che essa è, dobbiamo valorizzare il complesso davvero imponente delle cose che il Governo ha compiuto, dobbiamo infine valorizzare il significato politico della formula stessa che risiede appunto in quella ragione di difesa democratica che ha dettato la nostra non irragionevole prudenza. Perché con la difesa democratica tutto è salvo; compromessa questa si compromette ogni altra possibilità di crescita e di sviluppo; si perde in definitiva col presente anche l’avvenire del Paese.</p><p class="paragraph" data-counter="12" id="p-12">Questa è la ragione della dignità, del prestigio, della risonanza nel Paese, della popolarità di cui gode l’attuale governo. L’on. Moro ha espresso poi il grato apprezzamento della <span about="https://w3id.org/moro/enoam/data/131077/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ai partiti che danno il loro generoso appoggio all’opera di Governo.</p><p class="paragraph" data-counter="13" id="p-13">La <span about="https://w3id.org/moro/enoam/data/131077/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> deve essere assai prudente − ha detto l’onorevole Moro − circa ogni iniziativa politica, proprio tenendo conto dell’impegno preminente di difesa democratica garantito dal governo. Ci siamo mossi tuttavia per quanto era possibile, nell’unica direzione, in quella nella quale, in concreto, si prospetta la speranza che nuovi elementi possano essere acquisiti come utili al rinnovamento della vita democratica italiana. Ma ci siamo mossi con prudenza proprio per rispetto all’equilibrio politico che può essere alterato in se stesso, nei fatti e non solo nelle dichiarazioni verbali o nelle volontà. Ed è anche per questo che in talune situazioni e circostanze siamo stati persino rigorosi per una nostra prudente valutazione delle cose.</p><p class="paragraph" data-counter="14" id="p-14">Quando si vuole raggiungere uno scopo − e noi siamo tutti d’accordo che esso è rappresentato al momento dal mantenimento della attuale formula di governo − bisogna essere conseguenti non compromettendo cioè l’equilibrio raggiunto in vista di prospettive incerte.</p><p class="paragraph" data-counter="15" id="p-15">Certo la <span about="https://w3id.org/moro/enoam/data/131077/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> deve individuare i suoi temi programmatici soprattutto in prospettiva; ma anche su questo terreno ci sono dei limiti che possiamo cercare di spostare con prudenza e con rispetto per le altre forze politiche ovviando però al pericolo di determinare una rottura conseguente ad una alterazione dell’equilibrio nazionale.</p><p class="paragraph" data-counter="16" id="p-16">Se c’è tuttavia una cosa urgente per il Paese, noi possiamo anche forzare la situazione, fare appello al comune senso di responsabilità delle forze democratiche. Individuiamo senza preconcetti − ha detto l’onorevole Moro − le cose ch’è necessario fare e le più urgenti. Facciamo dunque le cose da fare sicuri di poter dimostrare che anche in questo modo si difende la libertà e la vita democratica. Ma lo ripeto ancora una volta, ci vuole lealtà e rispetto per non incorrere nel deterioramento della situazione psicologica che presiede alla convergenza. Ed è indubbiamente una cosa non facile, perché i partiti naturalmente si ripropongono di continuo il problema della opportunità di proseguire in una politica di allineamento ovvero riprendere la propria libertà. Non è sempre agevole convincersi che mediante la convergenza si servano gli interessi di partito e con essi quelli del Paese. Per ottenere questo ci vuole liberalità e rispetto per i partiti. Non è possibile fare la politica degli atti compiuti, del prendere o lasciare. Questo è un metodo insostenibile. La nostra condotta con gli altri partiti è stata sempre quella di prevedere, prevenire, anticipare gli sviluppi e questo per un senso di lealtà perché altrimenti nessuna intesa può durare oltre 24 ore. Quando è necessario chiedere un sacrificio, è necessario farlo apertamente e lealmente. Questi sono dunque i limiti da accettare − ha affermato il Segretario politico − al fine di salvaguardare le cose essenziali. Ma in questo ambito abbiamo sempre cercato − ha detto Moro − di mantenere per la <span about="https://w3id.org/moro/enoam/data/131077/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> libertà di pensiero e di valutazione e per riguardo alla soluzione di problemi locali, anche libertà di movimento e di decisione.</p><p class="paragraph" data-counter="17" id="p-17">La <span about="https://w3id.org/moro/enoam/data/131077/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> tuttavia non deve esaurirsi nell’azione di governo nel senso che l’opinione pubblica sia indotta a livellare tutti i partiti come se fossero tutti eguali per il fatto di concorrere ad uno stesso sforzo. La propria caratterizzazione va mantenuta libera, tuttavia senza ostentazione. E noi questo lo faremo col ravvivamento organizzativo del Partito che sarà oggetto di esame in un prossimo Consiglio Nazionale, approfondendo la presenza della <span about="https://w3id.org/moro/enoam/data/131077/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nel Paese e le ragioni ideali che ispirano il nostro Partito. In questo senso il Convegno sui fondamenti ideologici della <span about="https://w3id.org/moro/enoam/data/131077/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span><sup><a href="#curatornote-5" id="curatornote-ref-5">[5]</a></sup> costituisce la migliore premessa al Congresso Nazionale. Dobbiamo interpretare sempre meglio le esigenze proposte dalla realtà nazionale, approfondire i grandi temi di programma che si presentano sulla scena politica perseguibili oggi in certa misura e domani speriamo con maggiore impegno. Approfondendo le grandi idee noi possiamo confortare la nostra fede e quella del popolo. Parlando della Enciclica «Mater et Magistra»<sup><a href="#curatornote-6" id="curatornote-ref-6">[6]</a></sup> il Segretario Politico ha detto che come quest’anno è stato dedicato alla rievocazione del settantesimo anniversario della «Rerum Novarum»<sup><a href="#curatornote-7" id="curatornote-ref-7">[7]</a></sup> così a partire dal Convegno ideologico la <span about="https://w3id.org/moro/enoam/data/131077/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si impegnerà ad uno studio attento del nuovo documento dedicando ad esso una solenne assemblea in programma per l’autunno a Roma nel corso della quale personalità di rilievo nel campo degli studi sociali illustrerà il valore della nuova enciclica. Per questa via la <span about="https://w3id.org/moro/enoam/data/131077/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> appare legata alle sue fonti ideali che alimentano il pensiero politico e l’azione pratica di tutti gli iscritti. Riferendosi al discorso sul <span about="https://w3id.org/moro/enoam/data/131077/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> l’on. Moro ha detto che esso è stato misurato, polemico per quel tanto che è necessario per rispetto alla verità e per assolvere una funzione di pungolo; sereno, nel riconoscimento di quel tanto che si è compiuto da una parte del <span about="https://w3id.org/moro/enoam/data/131077/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> per avvicinarsi alla democrazia nel suo senso essenziale quale la concepisce la <span about="https://w3id.org/moro/enoam/data/131077/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Questo discorso sul <span about="https://w3id.org/moro/enoam/data/131077/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> è stato accettato dal Consiglio Nazionale in quanto si collega ad un problema storico dell’Italia di oggi, ad un problema che si pone al di là delle contingenze. La <span about="https://w3id.org/moro/enoam/data/131077/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, vuole dimostrare anche per questa via di sapere parlare con le altre forze politiche. Noi − ha detto il Segretario Politico − parliamo con tutte le forze politiche democratiche, anche se ciò non vuole dire che siamo sempre d’accordo. Ma nel dialogo che manteniamo aperto è la dimostrazione più evidente che noi respingiamo ogni tentazione integralistica che non ci appartiene. Il <span about="https://w3id.org/moro/enoam/data/131077/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span> non ci vuole far parlare, ma noi per una ragione di verità e di utilità vogliamo parlare con i partiti, parlare con loro per concordare, o se necessario differenziarsi. Il nostro discorso relativo al <span about="https://w3id.org/moro/enoam/data/131077/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> fatto senza ingenuità ed imprudenza risponde nei termini nei quali l’ho impostato − ha detto Moro − ad una responsabile valutazione delle esigenze e delle prospettive di sviluppo della vita democratica. Non ne debbo ripetere qui i termini che del resto non sono stati contestati.</p><p class="paragraph" data-counter="18" id="p-18">In conclusione la <span about="https://w3id.org/moro/enoam/data/131077/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> esce da questo Consiglio Nazionale con una valutazione favorevole per il modo con cui il Partito in tutte le sue istanze ha fronteggiato le esigenze pressanti della difficile situazione politica con la sua unità consolidata; con delineata una piattaforma nell’ambito della quale discutere ed incontrarsi o anche divergere su aspetti particolari, ma servendo sempre l’interesse del Partito che davvero e noi lo sentiamo − ha detto Moro − si identifica con gli interessi del Paese. Alla <span about="https://w3id.org/moro/enoam/data/131077/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> − ha concluso il Segretario Politico − non difetta la prudenza e neppure il coraggio quando esso è necessario per andare avanti.</p><ol id="curatorNotes"><li about="https://w3id.org/moro/enoam/data/131077/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-1">↑</a></li><li about="https://w3id.org/moro/enoam/data/131077/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-2">↑</a></li><li about="https://w3id.org/moro/enoam/data/131077/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La Dc si presentò al congresso divisa in sei correnti. <a href="#curatornote-ref-3">↑</a></li><li about="https://w3id.org/moro/enoam/data/131077/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani III (26 luglio 1960 – 20 febbraio 1962), basato sulla formula delle «convergenze»: monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-4">↑</a></li><li about="https://w3id.org/moro/enoam/data/131077/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> I Convegno nazionale di studio della Dc, San Pellegrino Terme 13-16 settembre 1961. <a href="#curatornote-ref-5">↑</a></li><li about="https://w3id.org/moro/enoam/data/131077/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Enciclica di papa Giovanni XXIII del 15 maggio 1961. <a href="#curatornote-ref-6">↑</a></li><li about="https://w3id.org/moro/enoam/data/131077/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Enciclica di papa Leone XIII del 15 maggio 1891. <a href="#curatornote-ref-7">↑</a></li></ol></body></html>