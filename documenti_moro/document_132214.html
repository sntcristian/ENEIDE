<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.214" name="dcterms.relation"/><meta content="10.48678/unibo/aldomoro1.3.2.214" name="dcterms.identifier"/><meta content="Moro, Aldo, [Resoconto del discorso tenuto al convegno di studio promosso dalla Confederazione dei coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.214." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto al convegno di studio promosso dalla Confederazione dei coltivatori diretti</title>
<div id="mentionMeta"><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto al convegno di studio promosso dalla Confederazione dei coltivatori diretti </h1><p class="paragraph" data-counter="1" id="p-1">Il Presidente del Consiglio, on. Aldo Moro, intervenendo al Convegno di studio promosso dalla <span about="https://w3id.org/moro/enoam/data/132214/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/coldiretti" typeof="deo:Reference">Confederazione dei Coltivatori Diretti</span>, ha rivolto il suo amichevole saluto all’organizzazione ed al suo Presidente, on. <span about="https://w3id.org/moro/enoam/data/132214/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Paolo Bonomi</span><sup><a href="#curatornote-1" id="curatornote-ref-1">[1]</a></sup>, rilevando come i coltivatori siano chiamati ad esplicare una vigorosa difesa degli interessi dei lavoratori agricoli in sede sindacale, ma anche inserendo, con uno sforzo costante di armonizzazione, questa forza rivendicativa in un quadro complesso ed ordinato di evoluzione economica del Paese.</p><p class="paragraph" data-counter="2" id="p-2">Peraltro l’azione sindacale non è stata e non è tutto. Vi si è accompagnata e vi si accompagna nell’organizzazione un costante interessamento per la formazione civile e l’attiva presenza dei lavoratori agricoli nella vita sociale e stabilità, e non già per una finalità immobilistica ma per incanalare e rendere sicuro il moto di progresso e di giustizia della società italiana.</p><p class="paragraph" data-counter="3" id="p-3">Richiamandosi alla ormai imminente estensione degli assegni familiari ai <span about="https://w3id.org/moro/enoam/data/132214/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>, della quale l’on. <span about="https://w3id.org/moro/enoam/data/132214/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> aveva dato atto al Governo, l’on. Moro ha ribadito il proposito di favorire nelle sue giuste aspirazioni il mondo rurale e di realizzare, attraverso uno sviluppo programmato dell’economia, quell’equilibrio di posizioni e quel superamento delle disparità tra settori economici che è nell’interesse del Paese e nell’interesse dell’agricoltura.</p><p class="paragraph" data-counter="4" id="p-4">Questa esigenza viene sottolineata proprio in questi giorni in occasione della discussione del Piano<sup><a href="#curatornote-2" id="curatornote-ref-2">[2]</a></sup>. E vale la pena di rilevarla ancora fermamente, anche se il tempo necessario per conseguire questi obiettivi di giustizia non è breve. Ma i coltivatori hanno mostrato di avere insieme vigore ed equilibrio e cioè capacità di porre esigenze e di attendere senza impazienza che l’obiettivo perseguito sia realizzato con il ritmo possibile nella realtà.</p><p class="paragraph" data-counter="5" id="p-5">Infine il Presidente del Consiglio si è compiaciuto per il tema ed il livello del Convegno di studio che aveva dato occasione all’incontro. Il riferimento dei coltivatori al quadro europeo è un segno della loro vitalità e sensibilità, espressione della volontà di adeguarsi alla nuove realtà del mondo moderno. In questo quadro, certo, si debbono difendere, così come sono stati difesi, legittimi interessi italiani ma sempre avendo presenti le necessità di sintesi e di compensazione, dalle quali pure risultano ad un più alto livello i vantaggi di un sistema economico vasto ed aperto.</p><p class="paragraph" data-counter="6" id="p-6">Anche in questi giorni abbiamo potuto cogliere la forza di attrazione di una comunità, di tanto rilievo, qual è quella europea e di quelle prospettive politiche, anche se non immediate, che contribuiscono a costituirne il valore. Questa è l’epoca dei grandi spazi economici e delle forti interdipendenze politiche. Che i coltivatori si muovano con convinzione in questa direzione, significa il maturare delle condizioni, nella realtà sociale dell’<span about="https://w3id.org/moro/enoam/data/132214/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e dell’<span about="https://w3id.org/moro/enoam/data/132214/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, per un rafforzamento ed approfondimento della vita comunitaria.</p><ol id="curatorNotes"><li about="https://w3id.org/moro/enoam/data/132214/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Bonomi (1910-1985), politico democristiano e fondatore e presidente della Confederazione degli agricoltori diretti.  <a href="#curatornote-ref-1">↑</a></li><li about="https://w3id.org/moro/enoam/data/132214/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al Piano Pieraccini, ovvero al programma di sviluppo economico per il quinquennio 1965-1969 approvato dal Consiglio dei ministri nel gennaio 1965 ma ancora al vaglio del Parlamento. <a href="#curatornote-ref-2">↑</a></li></ol></body></html>