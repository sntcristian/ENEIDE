<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.236" name="dcterms.relation"/><meta content="10.48678/unibo/aldomoro1.4.1.236" name="dcterms.identifier"/><meta content="Moro, Aldo, [Dichiarazione sulle elezioni anticipate], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.236." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Dichiarazione sulle elezioni anticipate]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Dichiarazione sulle elezioni anticipate]</h1><p class="paragraph" data-counter="1" id="p-1">Non è questo il momento per chiarire le ragioni e le responsabilità, per le quali una crisi di Governo si risolve oggi in una crisi politica e conduce, per la prima volta nel dopoguerra, ad elezioni anticipate.</p><p class="paragraph" data-counter="2" id="p-2">Mi limiterò a dire, prendendo atto della situazione, che una cosa è operare al fine di consentire che in una nuova legislatura un Governo, non avendo d’innanzi immediate scadenze, affronti i gravi problemi del Paese; altra cosa, e ben diversa, è avviarsi ad una vera rottura, ad una lotta di tutti contro tutti. Ritengo si debba salvaguardare, nel miglior modo possibile nelle presenti circostanze, la coalizione di centrosinistra e quel principio, esso pure messo in forse, di collaborazione democratica, sempre ritenuto essenziale dalla <span about="https://w3id.org/moro/enoam/data/141236/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e considerato una garanzia di equilibrio e di sviluppo democratico.</p><p class="paragraph" data-counter="3" id="p-3">Di fronte alle preoccupanti prospettive, delle quali ora si discute, è mio dovere esprimere opinione contraria alla formazione di un Governo monocolore e fare appello ai Partiti, affinché non si compia una grave frattura ed il corpo elettorale non sia posto d’innanzi ad un motivo di disorientamento dalle imprevedibili conseguenze.</p></body></html>