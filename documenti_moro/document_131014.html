<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.014" name="dcterms.relation"/><meta content="10.48678/unibo/aldomoro1.3.1.014" name="dcterms.identifier"/><meta content="Moro, Aldo, [Dichiarazione all’agenzia di stampa Italia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.014." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Dichiarazione all’agenzia di stampa Italia]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Dichiarazione all’agenzia di stampa Italia]</h1><p class="paragraph" data-counter="1" id="p-1">Nella polemica che si è accesa intorno al mio discorso ai dirigenti regionali e provinciali della <span about="https://w3id.org/moro/enoam/data/131014/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span><sup><a href="#curatornote-1" id="curatornote-ref-1">[1]</a></sup>, si è voluto a torto chiamare in causa il governo Segni<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="2" id="p-2">Benché la lettera e lo spirito del mio discorso siano di per sé pienamente indicativi, ritengo opportuno chiarire ancora che le mie affermazioni circa l’inesistenza di un legame organico tra noi e le altre forze politiche che appoggiano il governo Segni, ed il mio richiamo agli ideali politici della <span about="https://w3id.org/moro/enoam/data/131014/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non toccano, ovviamente, il rapporto di fiduciosa collaborazione e di leale fervido appoggio tra il nostro partito e il governo Segni. Governo democratico cristiano per gli uomini eminenti che, a cominciare dall’illustre presidente <span about="https://w3id.org/moro/enoam/data/131014/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span>, lo compongono e per il programma che esso attua con così intenso fervore.</p><p class="paragraph" data-counter="3" id="p-3">Le realizzazioni del governo Segni, mediante le quali si va svolgendo il programma elettorale della <span about="https://w3id.org/moro/enoam/data/131014/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, spiegano il vasto consenso che il governo gode nel paese e la fiducia di cui esso è largamente circondato.</p><p class="paragraph" data-counter="4" id="p-4">Mi piace fare mia la conclusione della nota del “Popolo” di questa mattina. L’incontro recente con i dirigenti del partito «ha fatto scaturire dalla chiara riaffermazione dei valori ideali e delle esigenze programmatiche della <span about="https://w3id.org/moro/enoam/data/131014/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, un ancor più leale e fervido appoggio del partito al governo presieduto dall’on. <span about="https://w3id.org/moro/enoam/data/131014/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span>, al quale tutti i democratici cristiani augurano pieno successo nel suo fecondo lavoro al servizio del Paese»<sup><a href="#curatornote-3" id="curatornote-ref-3">[3]</a></sup>.</p><ol id="curatorNotes"><li about="https://w3id.org/moro/enoam/data/131014/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al discorso pronunciato il 3 luglio 1959 al convegno dei dirigenti regionali e provinciali del partito. La trascrizione del discorso è riportata nel presente volume. <a href="#curatornote-ref-1">↑</a></li><li about="https://w3id.org/moro/enoam/data/131014/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Segni II (15 febbraio 1959 - 24 marzo 1960), monocolore Dc con l’appoggio esterno di Pli, monarchici, Msi. <a href="#curatornote-ref-2">↑</a></li><li about="https://w3id.org/moro/enoam/data/131014/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro cita la parte conclusiva dell’editoriale <em>Coerenza e unità della politica d.c.</em> pubblicato sul quotidiano «Il Popolo» di lunedì 6 luglio 1959, nel quale venivano riportati i commenti giornalistici al discorso pronunciato dal segretario della Dc al convegno dei dirigenti regionali e provinciali del partito. <a href="#curatornote-ref-3">↑</a></li></ol></body></html>