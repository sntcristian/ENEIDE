<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.080" name="dcterms.relation"/><meta content="10.48678/unibo/aldomoro1.3.2.080" name="dcterms.identifier"/><meta content="Moro, Aldo, [Resoconto del discorso tenuto a Roma al convegno dei Coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.080." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Roma al convegno dei Coltivatori diretti</title>
<div id="mentionMeta"><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/mario-ferrari-aggradi" typeof="foaf:Person"/><meta about="https://w3id.org/moro/enoam/data/mario-ferrari-aggradi" content="Mario Ferrari Aggradi" property="rdfs:label"/><meta about="https://w3id.org/moro/enoam/data/mario-ferrari-aggradi" property="owl:sameAs" resource="http://www.wikidata.org/entity/Q3848567"/><meta about="https://w3id.org/moro/enoam/data/mario-ferrari-aggradi" content="Ferrari, Aggradi, Mario" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Pci" property="rdfs:label"/><meta about="https://w3id.org/moro/enoam/data/partito-comunista-italiano" content="http://www.wikidata.org/entity/Q461886" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/dc-comics" typeof="foaf:Organization"/><meta about="https://w3id.org/moro/enoam/data/dc-comics" content="Dc" property="rdfs:label"/><meta about="https://w3id.org/moro/enoam/data/dc-comics" content="http://www.wikidata.org/entity/Q815348" property="owl:sameAs" resource="http://www.wikidata.org/entity/Q2924461"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Roma al convegno dei Coltivatori diretti </h1><p class="paragraph" data-counter="1" id="p-1">L’on. Moro, parlando al Convegno dei <span about="https://w3id.org/moro/enoam/data/132080/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>, ha richiamato all’inizio i sentimenti di apprezzamento e di cordialità verso l’organizzazione dei <span about="https://w3id.org/moro/enoam/data/132080/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> ed il suo Presidente, on. <span about="https://w3id.org/moro/enoam/data/132080/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, sentimenti con i quali egli partecipa, com’è nella tradizione, all’annuale raduno dei quadri dirigenti della Coltivatori. L’apprezzamento si rivolge all’opera svolta secondo ideali cristiani di libertà a sostegno delle istituzioni democratiche del nostro paese. Ma esso riguarda altresì la fermezza ed insieme il senso di responsabilità con i quali sono stati tutelati in questi anni i vitali interessi dei Coltivatori, ma sempre nel quadro degli interessi generali della comunità nazionale.</p><p class="paragraph" data-counter="2" id="p-2">Il Governo è pienamente consapevole delle difficoltà in cui si trovano ad operare i coltivatori italiani, della gravità dei loro problemi e della necessità di avviare rapidamente a soluzione. La nostra agricoltura ha sicuramente fatto importanti passi in avanti, negli anni più recenti, ma le rapide e profonde trasformazioni del nostro sistema economico, accompagnate dall’esodo della terra, hanno posto nelle nostre campagne problemi economici, sociali ed umani che sono tra i più gravi del nostro Paese e del nostro tempo.</p><p class="paragraph" data-counter="3" id="p-3">Ma noi siamo pure consapevoli che, ha proseguito l’on. Moro, se gravi sono le difficoltà, grande è l’attaccamento dei coltivatori alla terra, grande è la loro volontà di operare e progredire, e che si può contare appieno sulla loro collaborazione, sul necessario contributo, sia di singoli, sia di gruppi associati, per tale progresso economico e sociale del mondo rurale. Si è detto perciò certo che un’azione concorde, la quale faccia perno sui congegni e sui regolamenti previsti in sede di <span about="https://w3id.org/moro/enoam/data/132080/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità economica europea</span> e che si sviluppi secondo le linee indicate dal programma quinquennale di sviluppo dell’economia del paese, può oggi portare a risultati altamente positivi.</p><p class="paragraph" data-counter="4" id="p-4">La programmazione vuole assicurare il più razionale impiego delle risorse disponibili per giungere, attraverso l’utilizzazione delle moderne tecniche di conoscenza e di intervento, ad uno sviluppo armonico ed equilibrato di tutto il paese<sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="5" id="p-5">In tal senso, essa pone come uno degli obiettivi fondamentali dell’azione che non solo lo Stato, ma tutto il Paese è chiamato a svolgere, proprio quello di favorire una elevazione dei redditi dell’agricoltura, fino ad avvicinarli progressivamente ai redditi degli altri settori, e in prospettiva, il perseguimento di una sostanziale parità di redditi tra l’agricoltura e gli altri settori e, nell’ambito dell’agricoltura, fra le diverse zone agricole del paese.</p><p class="paragraph" data-counter="6" id="p-6">Si attribuisce così all’agricoltura una chiara priorità e si tende a promuoverne lo sviluppo con tutti i mezzi possibili, sì da metterla in grado di utilizzare e valorizzare a pieno le proprie risorse, di dare il massimo possibile contributo al progresso del Paese ed ottenerne redditi crescenti per le famiglie che in essa operano.</p><p class="paragraph" data-counter="7" id="p-7">Rinviando al discorso del <span about="https://w3id.org/moro/enoam/data/132080/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/mario-ferrari-aggradi" typeof="deo:Reference">Ministro</span> per l’Agricoltura<sup><a href="#curatornote-2" id="curatornote-ref-2">[2]</a></sup>, il Presidente del Consiglio ha assicurato che non si mancherà, proprio in attuazione della politica in corso e nel quadro della programmazione, di usare nel giusto senso la leva fiscale e quella previdenziale, sì da armonizzare gli oneri che gravano sul settore agricolo a quelle che sono le sue effettive possibilità e garantire ai coltivatori la giusta tutela di fronte ai rischi della malattia e della vecchiaia e di fronte alle necessità della famiglia, così come le crescenti risorse nazionali ed il progresso del nostro sistema mano a mano consentiranno.</p><p class="paragraph" data-counter="8" id="p-8">Altro campo importante è quello dei prezzi, ed in particolare di una migliore regolazione dei mercati. È questo un impegno fondamentale, per il quale i regolamenti comunitari saranno accompagnati da un’azione coerente dello Stato. Ma si richiede, soprattutto, la presenza dei coltivatori, permeata di spirito associativo e basata su una rete sempre più vasta ed efficiente di attrezzature, per garantire quell’ordine nei mercati che sarà, insieme, mezzo di tutela degli interessi della gente dei campi e degli stessi consumatori.</p><p class="paragraph" data-counter="9" id="p-9">Ma strumento essenziale per rendere moderna la nostra agricoltura è che le capacità imprenditive in essa esistenti abbiano possibilità di manifestarsi, e di applicarsi su aziende che siano degne di questo nome, dotate delle superfici sufficienti e dei capitali necessari ad una conduzione veramente razionale. In questo intento, di consolidare la proprietà coltivatrice, e di elevare al ruolo di imprenditori quei coltivatori non proprietari che abbiano la preparazione, la capacità, la volontà necessaria, la legge per lo sviluppo della proprietà coltivatrice, che è ormai prossima all’approvazione finale da parte della Camera dei Deputati, metterà finalmente a disposizione somme cospicue e norme efficaci per favorire uno sviluppo che riteniamo fondamentale per la nostra economia.</p><p class="paragraph" data-counter="10" id="p-10">Quello recente è stato, per l’agricoltura italiana, un periodo particolarmente intenso, e molte leggi sono state approvate dal Parlamento, o ad esso presentate, da cui i coltivatori potranno trarre indiscutibili vantaggi. Ora, è prossima la presentazione al Consiglio dei ministri della nuova legge per lo sviluppo dell’agricoltura.</p><p class="paragraph" data-counter="11" id="p-11">Alcuni mesi fa confermai al Parlamento<sup><a href="#curatornote-3" id="curatornote-ref-3">[3]</a></sup>, ha proseguito l’on. Moro, che le leggi in corso, ma ormai prossime alla scadenza – quelle sulla bonifica e l’irrigazione/quella così detta del Piano Verde<sup><a href="#curatornote-4" id="curatornote-ref-4">[4]</a></sup> – sarebbero state prorogate e sviluppate. La nuova delegazione si inserirà direttamente sull’esperienza acquisita in questi ultimi anni e farà uso prezioso, ponendosi come strumento fondamentale della politica di ampio respiro che la programmazione prevede per lo sviluppo produttivistico dell’agricoltura.</p><p class="paragraph" data-counter="12" id="p-12">Vi saranno, evidentemente, alcune scelte da fare: si tratterà di concentrare la nostra azione su alcune linee fondamentali. Ma sono fiducioso che i problemi determinanti saranno affrontati decisamente e con efficacia ed avviati a soluzione secondo criteri di razionale sviluppo economico.</p><p class="paragraph" data-counter="13" id="p-13">Accennando, al termine del suo breve intervento, a temi politici, l’on. Moro ha confermato che il Governo che egli ha l’onore di presiedere è e vuol essere un Governo di libertà e di giustizia. La fede nella libertà, nel suo significato più completo, libertà politica ed insieme dignità umana in tutte le sue estrinsecazioni, è il denominatore comune dei partiti di governo, il quale opera libero nella sua piena autonomia da ogni ipoteca in contraddizione con la sua ispirazione ed anche quindi da quella del Partito comunista.</p><p class="paragraph" data-counter="14" id="p-14">Rivendicando la coerenza dell’azione da lui svolta in seno alla <span about="https://w3id.org/moro/enoam/data/132080/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span>, l’on. Moro ha affermato che la vigorosa opposizione al comunismo è fondata da un lato su una forte affermazione dei valori di libertà, la sola capace di condurre con penetrante efficacia la battaglia contro il comunismo, e su di uno sforzo intenso per risolvere i problemi della società italiana, per instaurare in essa una convivenza libera e giusta.</p><p class="paragraph" data-counter="15" id="p-15">È evidente che il <span about="https://w3id.org/moro/enoam/data/132080/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span>, come forza di opposizione e di protesta, profitta di tutti i problemi ancora insoluti e che sono del resto frutto, a più alto livello, del nostro lungo sforzo di sviluppo e di progresso della società italiana. Ad essi ci si deve applicare, mostrando con la nostra efficace iniziativa che questi problemi, gradualmente ed ordinatamente, possono essere risolti. L’opposizione può chiedere che ciò avvenga in un giorno. Noi dobbiamo procedere con impegno, responsabilità e razionale gradualità. Questo è il grado della programmazione, la quale sollecita la responsabile comprensione, ma insieme giustifica la speranza di tutti gli italiani.</p><ol id="curatorNotes"><li about="https://w3id.org/moro/enoam/data/132080/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il piano quinquennale di programmazione era stato presentato dal ministro Giovanni Pieraccini in Consiglio dei ministri nel gennaio 1965 <a href="#curatornote-ref-1">↑</a></li><li about="https://w3id.org/moro/enoam/data/132080/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di Mario Ferrari Aggradi (1916-1997) <a href="#curatornote-ref-2">↑</a></li><li about="https://w3id.org/moro/enoam/data/132080/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro fa riferimento al discorso tenuto in occasione del dibattito sulla fiducia al suo secondo Governo, tenuto alla Camera il 6 agosto 1964. <a href="#curatornote-ref-3">↑</a></li><li about="https://w3id.org/moro/enoam/data/132080/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di un corpus organico di provvedimenti per l’ammodernamento e lo sviluppo del settore agricolo adottato durante il governo Fanfani IV (21 febbraio 1962-21 giugno 1963), quando il ministro dell’Agricoltura era Mariano Rumor. <a href="#curatornote-ref-4">↑</a></li></ol></body></html>