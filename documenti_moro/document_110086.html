<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.086" name="dcterms.relation"/><meta content="10.48678/unibo/aldomoro1.1.0.086" name="dcterms.identifier"/><meta content="Moro, Aldo, Il problema degli studenti, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.086." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Il problema degli studenti</title>
<div id="mentionMeta"><meta about="https://w3id.org/moro/enoam/data/gruppo-universitario-fascista" typeof="foaf:Organization"/><meta about="https://w3id.org/moro/enoam/data/gruppo-universitario-fascista" content="Gruppo Universitario Fascista" property="rdfs:label"/><meta about="https://w3id.org/moro/enoam/data/gruppo-universitario-fascista" property="owl:sameAs" resource="http://www.wikidata.org/entity/Q3118248"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/universita" typeof="foaf:Organization"/><meta about="https://w3id.org/moro/enoam/data/universita" content="Università" property="rdfs:label"/><meta about="https://w3id.org/moro/enoam/data/universita" property="owl:sameAs" resource="http://www.wikidata.org/entity/Q3918"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Il problema degli studenti</h1><p class="paragraph" data-counter="1" id="p-1">È molto difficile trattare da un punto di vista unitario il problema degli studenti, il quale andrebbe distinto invece, per uno svolgimento adeguato, in ragione delle diverse facoltà. Tuttavia una sintesi è ancora possibile ed anche utile, se serve a prospettare uno degli aspetti più interessanti della vita universitaria italiana. Nella prima di queste conversazioni abbiamo accennato alla mancanza di vivezza e di umanità della nostra scuola superiore<sup><a href="#curatornote-1" id="curatornote-ref-1">[1]</a></sup>, per la quale i giovani hanno mostrato in questi ultimi anni un progressivo disinteresse. La responsabilità di questo stato di cose va equamente distribuita tra il difetto di organizzazione e di spirito del mondo universitario, le deficienze di competenza e di lavoro dei corpi accademici, l’indifferenza ed assenza degli studenti. In tanta parte, sappiamo, questo è problema spirituale, che dovrebbe risolversi agevolmente in una rinnovata atmosfera di libertà e di onestà, di umano lavoro, di dedizione al pubblico bene. Ma è pure problema di organizzazione e come tale va affrontato e risolto, tenendo conto della misura non indifferente in cui proprio questo aspetto del problema incide sul rendimento dell’<span about="https://w3id.org/moro/enoam/data/110086/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/universita" typeof="deo:Reference">Università</span>. È certo che, se questa si spopola sempre di più, se si studia poco e male, se il tempo dell’università non resta decisivo nella vita dei giovani, ciò si deve al fatto che l’<span about="https://w3id.org/moro/enoam/data/110086/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/universita" typeof="deo:Reference">Università</span> non è preparata ad accogliere, interessare, trattenere i giovani. Intanto un numero eccessivo di studenti si iscrive all’<span about="https://w3id.org/moro/enoam/data/110086/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/universita" typeof="deo:Reference">Università</span> e continua con ritmo monotono una vita in cui non vibra alcun interesse, fino al giorno, burocratico anch’esso, della laurea. Come diminuire il numero degli studenti, tanto che in essi si possa riscontrare interesse vero per la facoltà prescelta e quindi impegno per i doveri di studio che essa propone? Un rimedio semplice sembra quello del numero chiuso per tutte o alcune delle facoltà, del quale fu tentata in extremis in <span about="https://w3id.org/moro/enoam/data/110086/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> una applicazione nella scuola fascista. Ma ciò, soprattutto se attuato per alcune facoltà soltanto, non riesce allo scopo, tagliando la strada della sistemazione professionale a giovani che sono stati condotti fino alle soglie dell’<span about="https://w3id.org/moro/enoam/data/110086/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/universita" typeof="deo:Reference">Università</span> con una fondata aspettativa di conseguire la laurea. Del resto questo, come tutti i vincoli imposti, è grossolano e spiace soprattutto in questo tempo di rinata libertà. Il rimedio per il numero eccessivo degli iscritti che è certo cosa molto pericolosa, sia per il buon andamento della vita accademica, sia per la sistemazione professionale dopo la laurea, è, a nostro avviso, in una soluzione rigorosa da attuare nell’<span about="https://w3id.org/moro/enoam/data/110086/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/universita" typeof="deo:Reference">Università</span> stessa ed in misura ancora maggiore e con maggiore energia, nella scuola media. In una parola noi rigettiamo il provvedimento del numerus clausus, che potrebbe, sia pure in astratto, escludere studenti buoni, solo perché ve ne sono altri migliori, e chiediamo alla scuola italiana di lasciar procedere nella via degli studi solo i degni e tutti i degni. Ciò significa bandire le false pietà che determinano indulgenze pericolose nei riguardi di coloro che son giunti così vicino alla meta, da far ritenere inumano il togliere loro la possibilità di attingerla; ciò significa ancora ordinare la scuola in modo che siano aperte molte agevoli dignitose vie di sistemazione professionale a coloro che non possano o non intendano proseguire negli studi superiori, provvedendo a conferire loro un titolo professionale autonomo all’uscita dalla scuola media. Il che certo è collegato ad un vasto ordine di interessi economici, sui quali qui non possiamo tratte[ne]rci. Ciò significa sopratutto dare un tono tale di dignità e di elevatezza alla scuola italiana, da rendere inconcepibile ed impossibile in essa ogni forma di avventura.</p><p class="paragraph" data-counter="2" id="p-2">Altro problema fondamentale degli studenti è quello della frequenza alle lezioni. L’uso del disertare le aule per posti di impiego, già noto prima del fascismo, è divenuto un fenomeno generale negli ultimi anni. Sopratutto in vista delle necessità determinate e dalle possibilità offerte dalla guerra una massa di studenti delle facoltà per le quali la frequenza si suol dire inutile o meno necessaria, si è riversata caoticamente negli impieghi, lasciando vuote le aule dell’<span about="https://w3id.org/moro/enoam/data/110086/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/universita" typeof="deo:Reference">Università</span>. A parte questo, per pigrizia o disinteresse, la frequenza in quelle facoltà, giurisprudenza e lettere sopratutto, è andata diminuendo in modo impressionante. Sicché, come suole avvenire quando la crisi è grave, vi è stato chi ha proposto di abbandonare i freni interiori e di ricorrere a quelli giuridici ed ha posto in discussione il principio della frequenza libera. Ora è chiaro come il problema sia grave, in quanto con la frequenza alle lezioni ed il contatto tra professori e studenti si può svolgere una vita universitaria veramente feconda. Ma, quando la frequenza ai corsi sia dichiarata obbligatoria con un obbligo rigoroso, si vorranno escludere dall’<span about="https://w3id.org/moro/enoam/data/110086/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/universita" typeof="deo:Reference">Università</span> tutti coloro che per una fondata ragione non possono parteciparvi e tuttavia studiano con serietà? E se si vuole ammettere questa distinzione, come si farà a discriminare in concreto gli uni dagli altri? Si pensa che non è umano, almeno in alcune facoltà, impedire il conseguimento della laurea a chi si trovi nell’impossibilità di frequentare e compensi questo difetto con una più rigorosa preparazione personale. Si riflette ancora che limitare questa possibilità vorrebbe dire negare i diritti dell’insegnamento privato, che invece è incontestato nel più rigoroso ambiente della scuola media. Perciò noi pensiamo che un limite giuridico rigido sarebbe controperante. Meglio, a nostro avviso, dare maggior rigore e più pieno significato al sistema, già formalmente in atto, della firma di frequenza come condizione per essere ammessi all’esame. La firma si dovrebbe concedere, oltre che a coloro che hanno frequentato, a quegli altri, la cui assenza a giudizio dei professori sia determinata da una seria ragione personale o famigliare. Si offrirà così al docente un mezzo efficace e insieme pieghevole per garantire il buon andamento della vita accademica, salvando pure interessi incontestabili dei cittadini. Se il professore saprà essere giudice umano e di larghe vedute, si può esser certi che sarà trovata di volta in volta una soluzione equa. </p><p class="paragraph" data-counter="3" id="p-3">S’intende bene poi che grande attenzione dovrà farsi per stabilire la vita accademica in modo che risulti il più possibile adeguata agli studenti, utilizzando le ore di lezione pomeridiane sopratutto nelle facoltà, come quella di economia, fatalmente aperte a studenti impiegati. E ciò sopratutto se dovesse generalizzarsi l’uso dell’orario unico negli uffici. Ma sia avvertito, per dissipare ogni equivoco, che le provvidenze in favore degli studenti impiegati vanno usate in casi occasionali e che invece questo fenomeno veramente allarmante va combattuto con un’assidua opera di educazione e con il mostrare concretamente come sia difficile conciliare le due diverse attività.</p><p class="paragraph" data-counter="4" id="p-4">Ma poiché, entro certi limiti, il fenomeno dell’impiego è espressione delle disagiate condizioni economiche degli studenti, sarà opportuno venire incontro, con mezzi concreti ed adeguati, agli studenti poveri meritevoli di aiuto. Ciò fu predisposto a parole nella carta della scuola<sup><a href="#curatornote-2" id="curatornote-ref-2">[2]</a></sup>; sarà bene che sia realizzato con i fatti in un’<span about="https://w3id.org/moro/enoam/data/110086/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> tornata alla sua tradizione liberale. </p><p class="paragraph" data-counter="5" id="p-5">Una parola va detta a proposito delle esercitazioni. Queste hanno svolgimento normale e notevole efficacia in alcune facoltà, mentre in altre mancano ora quasi del tutto con la conseguenza di far perdere i più vivi e costruttivi contatti tra professori e studenti e di dare all’insegnamento un tono arido, inumano, lontano dalla vita. Lo studente invece, a nostro parere, va immesso largamente in tutte le facoltà nella vita universitaria e perciò va accompagnato dal docente, vorremmo dire, passo passo, in umiltà, nella sua ricerca scientifica e condotto a vedere con tutta chiarezza il valore pratico della scienza che egli studia. Le esercitazioni servono appunto per questo. Esse devono perciò facilitare e approfondire, senza sforzo, il lavoro scientifico, rendere agevole il collegamento tra materie diverse ed anche diverse facoltà, familiarizzare con la pratica della professione che si dovrà esercitare. Perciò dovrebbero essere frequenti e serie ed andrebbero condotte, dove sia possibile, con il metodo del lavoro scritto e della discussione orale, vivace e libera, la quale abitui alla chiarezza delle idee, alla loro esposizione ordinata, alla valutazione attenta dei punti di vista altrui. Sopratutto nelle facoltà d’intonazione umanistica questo lavoro non può mancare. </p><p class="paragraph" data-counter="6" id="p-6">Certo esso non può riuscire efficace, se i partecipanti siano tanti da generare la confusione o così pochi da togliere l’incentivo e il coraggio di lavorare. Altro problema importante è dunque quello della distribuzione numerica degli studenti nelle varie <span about="https://w3id.org/moro/enoam/data/110086/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/universita" typeof="deo:Reference">Università</span> d’<span about="https://w3id.org/moro/enoam/data/110086/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Noi abbiamo <span about="https://w3id.org/moro/enoam/data/110086/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/universita" typeof="deo:Reference">Università</span> sovrapopolate ed altre desolatamente spopolate e quasi sussistenti soltanto per ragioni di ordine storico. I tentativi fatti negli ultimi anni di sfollare le <span about="https://w3id.org/moro/enoam/data/110086/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/universita" typeof="deo:Reference">Università</span> di <span about="https://w3id.org/moro/enoam/data/110086/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> e <span about="https://w3id.org/moro/enoam/data/110086/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> non sono riusciti a nulla e certo non ci si può dissimulare la grave difficoltà che si incontra nel porre limitazioni giuridiche, le quali non possono che essere determinate da criteri angusti ed offendere il nostro senso di libertà. Noi crediamo che vadano per lo meno tentate altre vie di più personale convinzione nel tentativo di avviare verso la loro sede naturale le masse degli studenti dalle singole regioni. Ciò comporta la creazione di <span about="https://w3id.org/moro/enoam/data/110086/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/universita" typeof="deo:Reference">Università</span> nuove per le regioni che ne sono sprovviste; il completamento nelle facoltà mancanti di quelle che già esistono; il loro potenziamento con l’affidare l’insegnamento a docenti di valore, facendo cessare l’antipatico sistema dell’accentrare sistematicamente a <span about="https://w3id.org/moro/enoam/data/110086/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> i professori migliori o quelli ritenuti, sia pure a torto, tali. Ma la snellezza dell’ambiente universitario ci sembra condizione così indispensabile per il successo di questo lavoro che non esiteremmo ad adottare provvedimenti per sfollare le grandissime <span about="https://w3id.org/moro/enoam/data/110086/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/universita" typeof="deo:Reference">Università</span>, se quest’opera di persuasione fallisse al suo scopo.</p><p class="paragraph" data-counter="7" id="p-7">Gli esami di Stato andrebbero conservati a nostro avviso per tutte le facoltà, ma dovrebbero essere tenuti presso la stessa <span about="https://w3id.org/moro/enoam/data/110086/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/universita" typeof="deo:Reference">Università</span> che ha conferito la laurea. Un diverso procedere non potrebbe che suonare ingiustificata accusa di partigianeria per i docenti che hanno condotto gli studenti per i vari corsi fino alla laurea. </p><p class="paragraph" data-counter="8" id="p-8">Un ultimo cenno va fatto per le istituzioni para-universitarie. Disciolti i <span about="https://w3id.org/moro/enoam/data/110086/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/gruppo-universitario-fascista" typeof="deo:Reference">guf</span><sup><a href="#curatornote-3" id="curatornote-ref-3">[3]</a></sup>, si sono moltiplicate le iniziative per assumerne, nella parte sana, la successione, ma finora senza troppo successo. L’idea però è buona e l’iniziativa tale che senza di essa l’<span about="https://w3id.org/moro/enoam/data/110086/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/universita" typeof="deo:Reference">Università</span> non può svolgere la sua piena vita. Occorre costituire uno o più ambienti, dove la formazione umanistica del giovane si concluda nell’ambiente più proficuo, dove egli discuta in libertà con i compagni dei problemi della sua <span about="https://w3id.org/moro/enoam/data/110086/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/universita" typeof="deo:Reference">Università</span>, dove sia posto a diretto e fecondo contatto con la vita nelle sue varie espressioni, alle quali lo studio si collega senza esclusivismi di nessuna sorta. Questo ambiente di libertà, di studio, di lavoro è della più grande importanza e va curato. Ma esso sarà efficace solo a patto che non operi contro l’<span about="https://w3id.org/moro/enoam/data/110086/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/universita" typeof="deo:Reference">Università</span>, ma ne continui invece e ne svolga il lavoro con lo stesso spirito e lo stesso amore.</p><p>(Aldo Moro)</p><ol id="curatorNotes"><li about="https://w3id.org/moro/enoam/data/110086/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Non è stata rinvenuta la traccia dattiloscritta. <a href="#curatornote-ref-1">↑</a></li><li about="https://w3id.org/moro/enoam/data/110086/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Carta della scuola, promulgata nel 1939 dal Gran consiglio del fascismo, contenente i principi per il riordinamento e il rinnovamento del sistema degli studi. <a href="#curatornote-ref-2">↑</a></li><li about="https://w3id.org/moro/enoam/data/110086/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> I gruppi universitari fascisti erano stati soppressi dall’art. 1 del R.D.L. 2 agosto 1943, n. 704.  <a href="#curatornote-ref-3">↑</a></li></ol></body></html>