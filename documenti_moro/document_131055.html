<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.055" name="dcterms.relation"/><meta content="10.48678/unibo/aldomoro1.3.1.055" name="dcterms.identifier"/><meta content="Moro, Aldo, [Convegno nazionale sulla politica di sviluppo nel Mezzogiorno risultati e prospettive], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.055." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno nazionale sulla politica di sviluppo nel Mezzogiorno: risultati e prospettive]</title>
<div id="mentionMeta"><meta about="https://w3id.org/moro/enoam/data/nicola-signorello" typeof="foaf:Person"/><meta about="https://w3id.org/moro/enoam/data/nicola-signorello" content="Nicola Signorello" property="rdfs:label"/><meta about="https://w3id.org/moro/enoam/data/nicola-signorello" property="owl:sameAs" resource="http://www.wikidata.org/entity/Q3876364"/><meta about="https://w3id.org/moro/enoam/data/nicola-signorello" content="Signorello, Nicola" property="skos:prefLabel"/><meta about="https://w3id.org/moro/enoam/data/giulio-pastore" typeof="foaf:Person"/><meta about="https://w3id.org/moro/enoam/data/giulio-pastore" content="Giulio Pastore" property="rdfs:label"/><meta about="https://w3id.org/moro/enoam/data/giulio-pastore" property="owl:sameAs" resource="http://www.wikidata.org/entity/Q3769740"/><meta about="https://w3id.org/moro/enoam/data/giulio-pastore" content="giulio-pastore" property="wdt:P1986"/><meta about="https://w3id.org/moro/enoam/data/giulio-pastore" content="Pastore, Giulio" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/glauco-della-porta" typeof="foaf:Person"/><meta about="https://w3id.org/moro/enoam/data/glauco-della-porta" content="Glauco Della Porta" property="rdfs:label"/><meta about="https://w3id.org/moro/enoam/data/glauco-della-porta" property="owl:sameAs" resource="http://www.wikidata.org/entity/Q3771907"/><meta about="https://w3id.org/moro/enoam/data/glauco-della-porta" content="Della, Porta, Glauco" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/tommaso-morlino" typeof="foaf:Person"/><meta about="https://w3id.org/moro/enoam/data/tommaso-morlino" content="Tommaso Morlino" property="rdfs:label"/><meta about="https://w3id.org/moro/enoam/data/tommaso-morlino" property="owl:sameAs" resource="http://www.wikidata.org/entity/Q674952"/><meta about="https://w3id.org/moro/enoam/data/tommaso-morlino" content="tommaso-morlino" property="wdt:P1986"/><meta about="https://w3id.org/moro/enoam/data/tommaso-morlino" content="Morlino, Tommaso" property="skos:prefLabel"/><meta about="https://w3id.org/moro/enoam/data/luigi-sturzo" typeof="foaf:Person"/><meta about="https://w3id.org/moro/enoam/data/luigi-sturzo" content="Luigi Sturzo" property="rdfs:label"/><meta about="https://w3id.org/moro/enoam/data/luigi-sturzo" property="owl:sameAs" resource="http://www.wikidata.org/entity/Q735770"/><meta about="https://w3id.org/moro/enoam/data/luigi-sturzo" content="luigi-sturzo" property="wdt:P1986"/><meta about="https://w3id.org/moro/enoam/data/luigi-sturzo" content="Sturzo, Luigi" property="skos:prefLabel"/><meta about="https://w3id.org/moro/enoam/data/onofrio-jannuzzi" typeof="foaf:Person"/><meta about="https://w3id.org/moro/enoam/data/onofrio-jannuzzi" content="Onofrio Jannuzzi" property="rdfs:label"/><meta about="https://w3id.org/moro/enoam/data/onofrio-jannuzzi" content="Jannuzzi, Onofrio" property="skos:prefLabel"/><meta about="https://w3id.org/moro/enoam/data/onofrio-jannuzzi" property="owl:sameAs" resource="http://www.wikidata.org/entity/Q3882741"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno nazionale sulla politica di sviluppo nel Mezzogiorno: risultati e prospettive]</h1><p class="paragraph" data-counter="1" id="p-1">Prendo brevemente la parola al termine di questo convegno, non per fare un discorso politico, ma per sottolineare, come Segretario del Partito, alcuni motivi interessanti che sono affiorati da questo incontro. Prendo la parola innanzitutto per ringraziare gli efficaci organizzatori di questo convegno, in prima linea l’amico <span about="https://w3id.org/moro/enoam/data/131055/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/nicola-signorello" typeof="deo:Reference">Signorello</span><sup><a href="#curatornote-1" id="curatornote-ref-1">[1]</a></sup>, che con tanta passione presiede a questo settore di attività del Partito, ringraziare l’amico <span about="https://w3id.org/moro/enoam/data/131055/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span><sup><a href="#curatornote-2" id="curatornote-ref-2">[2]</a></sup> per quello che ha fatto in questa circostanza e per quello che in generale ha fatto, lui non meridionale, ma davvero con passione da meridionale in favore del Mezzogiorno d’<span about="https://w3id.org/moro/enoam/data/131055/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; per ringraziare il prof. <span about="https://w3id.org/moro/enoam/data/131055/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/glauco-della-porta" typeof="deo:Reference">Della Porta</span><sup><a href="#curatornote-3" id="curatornote-ref-3">[3]</a></sup>, relatore efficace e ascoltato con tanta passione; e per ringraziare voi, amici intervenuti, che avete voluto per due giorni lasciare le vostre normali attività, che sono per la maggior parte di voi attività estremamente importanti, responsabili per lo sviluppo del Mezzogiorno, per raccogliervi qui per uno scambio di idee e di esperienze, rispondendo all’invito della <span about="https://w3id.org/moro/enoam/data/131055/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, quasi a sottolineare, cari amici, con la vostra presenza qui, con il vostro incontro qui, quasi a sottolineare – dicevo − in tutta la sua profondità, in tutta la sua pienezza di impegno politico, tecnico, spirituale, che la <span about="https://w3id.org/moro/enoam/data/131055/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha assunto in questi anni per la rinascita sociale e civile del Mezzogiorno d’<span about="https://w3id.org/moro/enoam/data/131055/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="2" id="p-2">Lasciatemi dire che ho ascoltato largamente i vostri interventi e ne ho ricavato, per la profondità, per l’acutezza delle indagini, per la serietà delle prospettive, ne ho ricavato la migliore impressione e per quanto riguarda le forze intellettuali, politiche e morali che sono state proposte per questa grande battaglia per la rinascita del Mezzogiorno d’<span about="https://w3id.org/moro/enoam/data/131055/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="3" id="p-3">La vostra presenza qui è la testimonianza direi fisica che sulla <span about="https://w3id.org/moro/enoam/data/131055/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> veramente è ricaduta e ricade larghissimamente la responsabilità di questo sviluppo veramente storico nella vita del paese. Siete voi, insieme con il ministro <span about="https://w3id.org/moro/enoam/data/131055/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span>, con i dirigenti benemeriti della Cassa del Mezzogiorno, siete voi che avete lavorato in questi anni, avete creato, avete sperimentato, avete immaginato quello che si doveva fare per realizzare questo grande obiettivo civile. E lo avete fatto, lo sappiamo, questo, con indubbia crescente competenza tecnica, operando quindi come una classe dirigente efficace per il raggiungimento di questi obiettivi politici, ma avete operato, − lasciatemelo dire − secondo una profonda unitaria ispirazione, l’ispirazione propria della <span about="https://w3id.org/moro/enoam/data/131055/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, sicché davvero questa opera di rinascita del Mezzogiorno ha il segno inconfondibile della appartenenza storicamente accertata al Partito che ha assunto il compito di riportare l’<span about="https://w3id.org/moro/enoam/data/131055/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nella nuova storia democratica del Paese al più alto livello sociale e civile. E di questa opera storica, la rinascita del Mezzogiorno, dovuta alla <span about="https://w3id.org/moro/enoam/data/131055/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, è veramente una grande parte. </p><p class="paragraph" data-counter="4" id="p-4">Perché abbiamo fatto questo convegno e l’abbiamo fatto in questo momento? Noi avevamo come Partito in preparazione una serie di attività a lungo raggio, proprio per l’approfondimento dei punti più importanti della campagna politica della <span about="https://w3id.org/moro/enoam/data/131055/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e tra questi vi era appunto in programma un convegno che facesse il punto sulla politica per le aree sottosviluppate del Mezzogiorno d’<span about="https://w3id.org/moro/enoam/data/131055/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Molte di queste cose che erano in programma, che tendevano nell’approfondimento degli ideali e dei programmi della <span about="https://w3id.org/moro/enoam/data/131055/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, noi le abbiamo rinviate dal momento nel quale ci siamo trovati impegnati nella competizione elettorale<sup><a href="#curatornote-4" id="curatornote-ref-4">[4]</a></sup>. Ma questo convegno noi non abbiamo creduto di poterlo rinviare, abbiamo voluto che da questa sede altamente qualificata, altamente responsabile, partisse una voce che esprimesse, a nome della <span about="https://w3id.org/moro/enoam/data/131055/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, le prospettive di sviluppo, gli impegni politici che in ordine alla soluzione dei problemi del Mezzogiorno noi assumiamo con il corpo elettorale.</p><p class="paragraph" data-counter="5" id="p-5">Non è, vedete, un fatto mediocremente elettoralistico, come voi capite: se avessimo voluto mobilitare a fini elettorali, molte altre mobilitazioni avremmo potuto fare, perché altre cose abbiamo lasciato cadere, questa l’abbiamo tenuta in piedi? L’abbiamo tenuta in piedi perché riteniamo così acuto, così presente, così impegnativo per le forze politiche italiane questo problema e che è sembrato che sarebbe mancato qualche cosa alla nostra impostazione elettorale se non avessimo concentrato, attraverso questo convegno, l’attenzione del Paese, in particolare delle popolazioni meridionali, nei confronti di questo grande impegno politico di progresso che assume ancora una volta per sé la <span about="https://w3id.org/moro/enoam/data/131055/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="6" id="p-6">Ecco perché io sono venuto qui, lasciando altre cose, lasciando la lotta elettorale che è acuta e viva in tutto il paese; sono venuto qui non come meridionale, non soltanto come meridionale, non come rappresentante politico di questa terra che ha avuto l’onore di ospitare questo convegno; sono venuto qui nella mia qualità di Segretario del Partito per significare l’impegno completo della <span about="https://w3id.org/moro/enoam/data/131055/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella sua interezza, impegno non settoriale, ma nazionale della <span about="https://w3id.org/moro/enoam/data/131055/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per la risoluzione compiuta e definitiva di un problema che, oramai lo sappiamo, non è più settoriale ma è un grave problema attinente alla intera struttura economica e sociale della nostra Patria. </p><p class="paragraph" data-counter="7" id="p-7">E il collegamento, cari amici, è con il momento elettorale come tale e, se consentite anche che io riprenda alcuni spunti dell’intervento dell’amico <span about="https://w3id.org/moro/enoam/data/131055/v1/mention-52" class="mention person" id="mention-52" property="dcterms:references" resource="https://w3id.org/moro/enoam/data/tommaso-morlino" typeof="deo:Reference">Morlino</span><sup><a href="#curatornote-5" id="curatornote-ref-5">[5]</a></sup>, è con il momento elettorale amministrativo nel quale noi ci troviamo; momento elettorale in generale. Il tema è certo amministrativo, ma noi sappiamo che è il corpo elettorale pressoché intero che si muove in questo momento<sup><a href="#curatornote-6" id="curatornote-ref-6">[6]</a></sup>. Quando il corpo elettorale si muove sono un po’ tutti i problemi, soprattutto i problemi di fondo, direi quelli storici del Paese, che vengono comunque in considerazione. E quindi in un momento di eccitata naturale sensibilità politica del Paese, quale è il momento elettorale, non poteva mancare una attenzione particolare rivolta ai problemi del Mezzogiorno. Ma il collegamento è anche, consentitemi di dirlo, proprio con il tema amministrativo, perché il nostro programma amministrativo, nel quale − del resto − vi sono espliciti accenni ai problemi del Mezzogiorno, il nostro programma amministrativo fa perno intorno ad un’idea generale: quella dello sviluppo economico, sociale, civico del Paese e vede − questo è il particolare significato della nostra impostazione − vede come strumenti efficaci di questo sviluppo economico, sociale, civico quelle autonomie locali che sono (anche qui dovremmo ricordare <span about="https://w3id.org/moro/enoam/data/131055/v1/mention-54" class="mention person" id="mention-54" property="dcterms:references" resource="https://w3id.org/moro/enoam/data/luigi-sturzo" typeof="deo:Reference">Sturzo</span>) che sono una parte essenziale e caratterizzante del nostro programma; quelle autonomie locali che richiamano ad alcuni momenti essenziali dell’articolazione, quindi di vitalità democratica del Paese, quelle autonomie locali che significano il delinearsi di centri di interesse, di centri di potere democratico, centri di interessi e di poteri che rappresentano nella nostra concezione uno strumento più adeguato. Partendo da questo particolare, ed eccitando la responsabilità che in questi circoli particolari si possono delineare, rappresentano uno strumento idoneo a risolvere democraticamente i problemi dello sviluppo economico, sociale e civile del Paese.</p><p class="paragraph" data-counter="8" id="p-8">Ebbene, a questi enti locali è accaduto di fare sovente riferimento nel corso di questa discussione. Anche il Ministro <span about="https://w3id.org/moro/enoam/data/131055/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span> ha voluto chiedere qualche cosa, cioè ha potuto e dovuto fare un riferimento ad una collaborazione necessaria alle autonomie locali, collaborazione indispensabile per portare avanti il processo di sviluppo del Paese, e quindi necessariamente il processo di sviluppo economico, sociale e politico del Mezzogiorno.</p><p class="paragraph" data-counter="9" id="p-9">Nel nostro programma questi enti vengono visti non soltanto in una rinnovata e più viva iniziativa democratica, ma vengono visti proprio come elemento attivo, direttamente e indirettamente, nel processo di sviluppo e quindi è naturale che nel momento nel quale si rinnovano queste amministrazioni, nel momento nel quale ci si richiama a questi centri di interessi, di poteri come strumenti efficaci nella vita democratica del Paese, non si possa prescindere dal considerare quei particolari problemi di sviluppo e di elevazione che si propongono nel Mezzogiorno, sui quali l’attenzione ricade particolarmente in questo momento e alla soluzione dai quali può dare un particolare contributo la struttura autonomistica del nostro Paese secondo le intenzioni e gli ideali della <span about="https://w3id.org/moro/enoam/data/131055/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E del resto, cari amici, ma non è sempre la stessa idea animatrice? Quando parliamo del Mezzogiorno, pensiamo ad una cerchia particolare di interessi storicamente definiti, pensiamo come ad una comunità particolare che ha degli interessi, e in certo senso ora anche dei poteri propri, degli organi rappresentativi propri, attraverso la struttura dello Stato democratico, perché il Ministro <span about="https://w3id.org/moro/enoam/data/131055/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span> rappresenta un organo di un potere democraticamente eletto e ha un particolare collegamento con questa cerchia di interessi che sono nel Mezzogiorno. È una cerchia di interessi, quindi, una comunità particolare questa del Mezzogiorno, ma una cerchia di interessi in cui i problemi possono essere risolti attraverso un naturale inserimento in cerchie più vaste, nell’ambiente generale dello Stato democratico. Anche in questo vedo un collegamento con le autonomie locali, anche nelle autonomie locali vi sono cerchie di interessi, centri di potere che provvedono in certo modo alle esigenze delle comunità, ma a patto che queste autonomie si possano, si sappiano inserire nella struttura generale dello Stato democratico. Così è per questa tipica comunità storicamente definita del Mezzogiorno, che acquista coscienza di sé, dei suoi interessi e dei suoi diritti, che provvede, nella crescita civile dello Stato, al suo proprio processo di elevazione, ma lo fa inserendosi naturalmente nella autorità dello Stato democratico.</p><p class="paragraph" data-counter="10" id="p-10">Ecco come il problema del Mezzogiorno diventa naturalmente un problema nazionale, un problema dello Stato democratico, a risolvere il quale concorrono le energie locali sviluppate, sprigionate nell’ambito del Mezzogiorno e le energie e gli impegni storici che va assumendo lo Stato democratico unitario per la crescita completa della comunità.</p><p class="paragraph" data-counter="11" id="p-11">Quindi io trovo proprio lo stesso ritmo, che è di espansione e di progresso, nelle autonomie locali; trovo questa stessa idea: la comunità particolare che fa da sé tutto quello che può e allo stesso tempo la comunità particolare che si inserisce armonicamente nella comunità nazionale. E qui mi pare che sia anche una delle caratteristiche della nostra azione; anche in questo mi pare che troviamo i lineamenti tipici della ispirazione della <span about="https://w3id.org/moro/enoam/data/131055/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="12" id="p-12">Per quanto riguarda le autonomie locali, l’azione di altri partiti che io non voglio nominare, perché il riferimento evidentemente è chiaro, è un’azione di rottura dell’unità democratica, della utilizzazione degli interessi, delle energie che sono nell’ambito particolare, per usarle in uno slancio di scontento contro l’autorità dello Stato. Così è per il Mezzogiorno: altri partiti utilizzano scontenti, insufficienze, per farsene strumenti di rottura dell’autorità dello Stato democratico, per porre questa parte del Paese contro la parte restante del Paese, cioè contro l’intera comunità nazionale. Noi, invece, siamo armonici, siamo unitari. Quindi come le autonomie riconduciamo naturalmente, armonicamente all’unità dello Stato nella unità degli indirizzi generali, così vogliamo riportare il Mezzogiorno armonicamente nella unità dello Stato; non vogliamo che esso sia una manifestazione di scontento, uno strumento di rotture ed inquietudine politica; vogliamo che sia, invece, una forza di sviluppo che si inserisce, per dare un significato più completo, nella generale ascesa della comunità nazionale.</p><p class="paragraph" data-counter="13" id="p-13">Quindi, che cosa ricaviamo da questo convegno? Io ho poco da dire, perché già l’amico <span about="https://w3id.org/moro/enoam/data/131055/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/nicola-signorello" typeof="deo:Reference">Signorello</span>, con assoluta precisione, ha illustrato una mozione che mi pare contenga gli elementi sui quali, naturalmente, si è delineata la concordia del nostro convegno. Mi pare che si possano sottolineare alcuni punti, per quello che attiene alla responsabilità politica del Partito, cioè mi pare, innanzitutto: l’impegno a continuare, a portare avanti arditamente questa politica di sviluppo del Mezzogiorno; il che significa innanzitutto − <span about="https://w3id.org/moro/enoam/data/131055/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/nicola-signorello" typeof="deo:Reference">Signorello</span> l’ha detto, ma lo devo ripetere nella mia responsabilità − che non si tratta di cambiare strada, che non si tratta di riconoscere che non si è fatto nulla, che − come si dice − la nostra politica è un fallimento per il Mezzogiorno, ma è il riconoscimento che si tratta di andare avanti, continuare più rapidamente, con maggiore efficacia e questo convegno ci indica: strumenti più adeguati per andare avanti, ma si tratta di continuare sulla strada intrapresa e quindi io sono d’accordo con <span about="https://w3id.org/moro/enoam/data/131055/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span> e con <span about="https://w3id.org/moro/enoam/data/131055/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/nicola-signorello" typeof="deo:Reference">Signorello</span> quando mettono in guarda contro questa visione artificiosa della realtà meridionale e anche contro l’autolesionismo, anche se qualche volta è giustificato da molta passata sofferenza e da molta passione per questo urgente progresso che tutti auspichiamo.</p><p class="paragraph" data-counter="14" id="p-14">È contro la verità, diciamolo subito, è contro la verità dire che la politica meridionalista del Mezzogiorno è in fallimento. È stato detto − non ho bisogno di ripeterlo − che s’è partiti da zero, al di fuori di una programmazione economica generale con strumenti che dovevano necessariamente essere messi a punto; che la via obbligata era quella di fornire il Mezzogiorno delle fondamentali strutture della vita civile ed economica e che appena si sono colti i primi frutti su questa strada si è senz’altro passati ad affrontare i temi nuovi dello sviluppo industriale; ma che non solo l’<span about="https://w3id.org/moro/enoam/data/131055/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in generale, ma l’<span about="https://w3id.org/moro/enoam/data/131055/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> del Mezzogiorno sia in realtà oggi profondamente diversa da quella che era ieri, questo nessuno potrebbe disconoscere, nessuno che sia onesto e che non faccia della cattiva ed inutile polemica elettorale.</p><p class="paragraph" data-counter="15" id="p-15">È diversa l’<span about="https://w3id.org/moro/enoam/data/131055/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> meridionale, anche se vi sono ancora delle zone (come riconosceva l’acuta relazione del prof. <span about="https://w3id.org/moro/enoam/data/131055/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/glauco-della-porta" typeof="deo:Reference">Della Porta</span>) che non hanno beneficiato pienamente dello slancio nuovo che in complesso la terra meridionale ha ricevuto. Quindi se ancora vi sono delle zone d’ombra, se vi sono delle sperequazioni, se vi sono ancora dei problemi insoluti e problemi nuovi che nascono dallo stesso progresso che si è realizzato in concorrenza con il progresso generale tecnico, sociale e politico dell’<span about="https://w3id.org/moro/enoam/data/131055/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, dell’Europa e del mondo, se è vero che vi sono delle cose da fare che eccitano la nostra attenzione, impegnano la nostra responsabilità, noi presentiamo al popolo italiano in questo momento un bilancio positivo dell’azione di Governo, un bilancio positivo dell’impulso rinnovatore della <span about="https://w3id.org/moro/enoam/data/131055/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span><sup><a href="#curatornote-7" id="curatornote-ref-7">[7]</a></sup></p><p class="paragraph" data-counter="16" id="p-16">Si tratta di continuare e si tratta di migliorare. Quelle zone d’ombra poco a poco ci auguriamo che spariscano in qualche modo, speriamo che non vi siano zone destinate a rimanere sempre in ombra, anche se vi sono dei dati tecnici che devono essere tenuti presenti; non tutto è adatto all’industrializzazione, al turismo, ma in qualche modo comunque noi cerchiamo di fare qualche cosa, di andare avanti con strumenti nuovi, con un impegno rinnovato dello Stato nella sua interezza, perché c’è questa assunzione di responsabilità dello Stato democratico che è un assunzione di responsabilità della <span about="https://w3id.org/moro/enoam/data/131055/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> </p><p class="paragraph" data-counter="17" id="p-17">E questo sia perché − è vero in fondo, anche se vi sono gruppi di interessi che guardano le cose in modo parziale, è vero che nel complesso si sente che la rinascita del Mezzogiorno è non solo opera di giustizia redentrice, doverosa, di un’autentica democrazia, ma si sente che il destino dello Stato, la prosperità generale italiana è legata indissolubilmente anche al benessere, alle condizioni più elevate di vita che si riescono a realizzare nel Mezzogiorno. Ma se ancora non fosse vero questo, se ancora vi fosse una minore coscienza di questa interdipendenza necessaria e di questo dovere di giustizia riparatrice, noi diciamo: vi è qui la <span about="https://w3id.org/moro/enoam/data/131055/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che assume in pieno la responsabilità nazionale di questa politica di sviluppo del Mezzogiorno e quindi non avrei, caro <span about="https://w3id.org/moro/enoam/data/131055/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/onofrio-jannuzzi" typeof="deo:Reference">Jannuzzi</span><sup><a href="#curatornote-8" id="curatornote-ref-8">[8]</a></sup>, le preoccupazioni che tu hai manifestato. Sarà solidale la <span about="https://w3id.org/moro/enoam/data/131055/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, saranno solidali i partiti che consentono alla <span about="https://w3id.org/moro/enoam/data/131055/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> con il loro generoso appoggio di governare. Io credo di poter dire di sì, tanta è ormai la consapevolezza della urgenza storica di questo problema: io credo di poter dire che siamo tutti impegnati con tutte le forze democratiche, in prima linea la <span about="https://w3id.org/moro/enoam/data/131055/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, tutte le forze democratiche sono pienamente impegnate per la rinascita del Mezzogiorno, negli strumenti di azione politica come obiettivo di una seria azione di sviluppo del nostro Paese. E quindi anche per quanto riguarda l’interrogativo se si debba lasciare corso allo svolgersi naturale delle cose e se vi debba essere un intervento particolare, una iniziativa volontaristica, come si dice (il prof. <span about="https://w3id.org/moro/enoam/data/131055/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/glauco-della-porta" typeof="deo:Reference">Della Porta</span> credo che abbia lasciato il quesito aperto al giudizio dei politici), credo che noi siamo d’accordo per una iniziativa particolare che impegni lo Stato nelle forme più diverse e più congrue, e ciò con quella prudenza e con quel senso di responsabilità al quale ha fatto riferimento anche l’amico <span about="https://w3id.org/moro/enoam/data/131055/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span>, ma impegni seriamente lo Stato per questa azione di rinascita che deve avvenire in un tempo non troppo lungo perché se il tempo fosse troppo lungo, forse non faremmo più in tempo a cogliere, in termini di pienezza di vita democratica, i frutti dell’azione di elevazione sociale e civile.</p><p class="paragraph" data-counter="18" id="p-18">Richiamo ancora la vostra attenzione per sottolineare un impegno nostro; è il problema degli uomini, problema dello sviluppo culturale, professionale, civile, umano, spirituale, il problema della base umana della rinascita del Mezzogiorno: un tema sul quale sono stati fatti molti interventi e − lo dico con compiacimento − non erano solo gli interventi degli uomini di scuola, che pure sono intervenuti con tanta autorità e con tanta passione per far capire come lo sviluppo della scuola, della tecnica, della cultura, si intrecci indissolubilmente con lo sviluppo del Mezzogiorno d’<span about="https://w3id.org/moro/enoam/data/131055/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; non solo questi uomini ne hanno parlato, ma tutti, con una consapevolezza generale; direi che sentiamo che è il problema primo, quello della base umana, della rinascita economica e sociale del Mezzogiorno. E questo significa secondo me − innanzitutto mi pare doveroso dirlo; del resto è un riconoscimento generale − significa riconoscimento della profonda vitalità della nostra gente, della gente del Mezzogiorno che ha bisogno certo di essere aiutata, che ha bisogno di essere coltivata, che ha bisogno anche di essere liberata da qualche cosa, da strutture opprimenti e distraenti, spesso secolari, ma è una gente profondamente vitale, con un contenuto non solo intellettuale, ma con una carica umana che è veramente una ricchezza di cui il Mezzogiorno e il Paese non possono fare a meno. E quindi, pur aderendo evidentemente a tutti gli espedienti migratori che sono anche naturali e doverosi in certe circostanze, come diceva <span about="https://w3id.org/moro/enoam/data/131055/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span>, ma lasciatemi dire che l’avvenire del Mezzogiorno deve essere in larga parte determinato da questa gente che resti qui nella propria terra, questa gente che diventi più colta, più viva, più libera, ma il suo impegno, la sua capacità li dia per la rinascita della sua terra. Questa non deve essere una terra destinata all’impoverimento e allo spopolamento; vogliamo invece una terra nella quale rinasca piena la vita e utilizzi completamente il suo potenziale umano.</p><p class="paragraph" data-counter="19" id="p-19">Quindi siamo d’accordo nel porre l’accento su questa esigenza; quindi vogliamo la scuola viva, la scuola in espansione, la scuola qualitativamente migliorata, una scuola articolata che sappia rispondere alle vocazioni personali e alle esigenze sociali. Accanto alla scuola col complesso di cose alle quali faceva riferimento il Ministro <span about="https://w3id.org/moro/enoam/data/131055/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giulio-pastore" typeof="deo:Reference">Pastore</span>, quelle che sono del resto nella nostra mozione conclusiva, tutte quelle esperienze associative e di cultura generale, anche al di fuori della scuola, quel complesso di strutture, di sostegni che fanno veramente la civiltà di un popolo: quindi accanto alla preparazione tecnica, una preparazione culturale e umana generale.</p><p class="paragraph" data-counter="20" id="p-20">Questo è un altro impegno fondamentale della <span about="https://w3id.org/moro/enoam/data/131055/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Vogliamo elevare il Mezzogiorno con tutti gli aiuti che è naturale che esso ritrovi dal di fuori, ma vogliamo farlo rinascere attraverso una più ampia preparazione sul piano culturale e umano delle stesse popolazioni meridionali.</p><p class="paragraph" data-counter="21" id="p-21">E quindi direi, per concludere: noi siamo sempre posti di fronte, in momenti come questo, non dirò drammatici, ma certo difficili, alle decisioni elettorali, quando è un popolo intero che si muove, siamo posti sempre − in <span about="https://w3id.org/moro/enoam/data/131055/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> almeno, con un significato tutto particolare − di fronte al problema di scelta in favore della libertà umana. Noi ci siamo assunti e ci assumiamo la responsabilità, per consenso popolare, di rappresentare − non noi soli, evidentemente − tutte le collaborazioni democratiche, ma noi con una posizione particolare − di rappresentare l’alternativa alla libertà che è preposta alla scelta responsabile del corpo elettorale.</p><p class="paragraph" data-counter="22" id="p-22">Mi pare che tutto questo tema, questo grande tema di cui in questi giorni ci siamo occupati, questo grande campo che voi amici avete arato così largamente e così in profondità, attiene al tema della libertà, è la forma, è una manifestazione di questa scelta che il popolo italiano deve fare, che chiediamo al popolo italiano di fare in favore della libertà. Noi ci poniamo, come ci siamo posti in questi anni, direi manifestando questa nostra capacità di essere tutori della libertà attraverso una esperienza nella quale la libertà del popolo è stata garantita e potenziata continuamente, quando ci poniamo di fronte ad una prospettiva come questa, sentiamo che cosa implica la libertà, sentiamo che la scelta in favore della libertà non è una scelta formale. Non si tratta di porre come in astratto una esigenza di libera garantita determinazione del cittadino e della comunità tutta intera; si tratta di dare alla libertà − questo è il problema del nostro tempo – tutta intera il suo contenuto, perché senza libertà politica, senza libertà spirituale, senza libertà umana non vi è dignità umana, non vi è rispetto della personalità umana, non vi è politica di progresso, di unificazione, politica di giustizia. Nella libertà, sono come in nucleo, tutte queste cose, senza libertà tutte queste cose sono fatalmente compromesse e quando coloro che dicono di volere il progresso per la comunità, una iniziativa di giustizia per l’intera comunità popolare, e poi in fatto, se non nelle parole, negano la libertà che è la radice del progresso, della dignità e della giustizia, la libertà che è il contenuto stesso di questo civile avanzamento, di fronte a questi noi diciamo che la nostra alternativa storicamente proposta è più valida:  è l’alternativa integrale della libertà. E diciamo che senza la libertà non c’è progresso, non ci sono riforme che valgano perché sarebbero, se fossero possibili, riforme veramente strumentali, senza anima, senza verità, senza umanità. Le riforme devono essere permeate dello spirito di libertà. Ed ecco perché è proprio in rapporto a questa grande opera compiuta che noi riproponiamo la funzione storica della <span about="https://w3id.org/moro/enoam/data/131055/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e voi capite anche perché le forze totalitarie si accaniscono non contro altri, ma contro la <span about="https://w3id.org/moro/enoam/data/131055/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che ha in sé questa capacità di sviluppare interamente tutto il potenziale umano della libertà. </p><p class="paragraph" data-counter="23" id="p-23">È una grande opera quella alla quale ci siamo accinti; è già una grande opera quella che abbiamo compiuta. Ma in questo momento la vogliamo riprospettare integra questa esigenza e questa prospettiva al popolo italiano, vogliamo dire adesso che la <span about="https://w3id.org/moro/enoam/data/131055/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella sua idea integrale di libertà e di giustizia è pronta, se ad essa andrà ancora la fiducia del popolo italiano, a portare fino in fondo lo sviluppo della libertà umana e a fare realmente una politica di giustizia e di dignità per tutto il Paese. </p><ol id="curatorNotes"><li about="https://w3id.org/moro/enoam/data/131055/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nicola Signorello (n. 1926), senatore della Dc dalla V alla IX Legislatura. <a href="#curatornote-ref-1">↑</a></li><li about="https://w3id.org/moro/enoam/data/131055/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giulio Pastore (1902-1969), ministro senza portafoglio con la carica di presidente del comitato dei ministri per il Mezzogiorno e le zone depresse.  <a href="#curatornote-ref-2">↑</a></li><li about="https://w3id.org/moro/enoam/data/131055/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Glauco Della Porta (1920-1976), economista e politico della Dc, primo sindaco a Roma di una giunta di centro-sinistra formata da Dc, Psi, Psdi, Pri (elezioni amministrative del 10 giugno 1962). <a href="#curatornote-ref-3">↑</a></li><li about="https://w3id.org/moro/enoam/data/131055/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il 6-7 novembre 1960 si sarebbero svolte le elezioni comunali e provinciali, insieme alle regionali in Trentino-Alto Adige. <a href="#curatornote-ref-4">↑</a></li><li about="https://w3id.org/moro/enoam/data/131055/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Tommaso Morlino (1925-1983), consigliere politico di Moro, membro della direzione centrale della Dc e responsabile dell’ufficio Enti locali fino al 1964. <a href="#curatornote-ref-5">↑</a></li><li about="https://w3id.org/moro/enoam/data/131055/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Andarono al voto quasi tutti i comuni capoluogo di provincia. <a href="#curatornote-ref-6">↑</a></li><li about="https://w3id.org/moro/enoam/data/131055/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Da pochi mesi era entrato in carica il Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia.. <a href="#curatornote-ref-7">↑</a></li><li about="https://w3id.org/moro/enoam/data/131055/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Onofrio Jannuzzi (1902-1969), senatore della Dc ed ex sindaco di Andria (1952-1956). <a href="#curatornote-ref-8">↑</a></li></ol></body></html>