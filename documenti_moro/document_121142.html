<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.142" name="dcterms.relation"/><meta content="10.48678/unibo/aldomoro1.2.1.142" name="dcterms.identifier"/><meta content="Moro, Aldo, Osservatorio 1 (giugno 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.142." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 1 (giugno 1947)</title>
<div id="mentionMeta"><meta about="https://w3id.org/moro/enoam/data/ferdinando-vegas" typeof="foaf:Person"/><meta about="https://w3id.org/moro/enoam/data/ferdinando-vegas" content="Ferdinando Vegas" property="rdfs:label"/><meta about="https://w3id.org/moro/enoam/data/ferdinando-vegas" property="owl:sameAs" resource="http://www.wikidata.org/entity/Q21587924"/><meta about="https://w3id.org/moro/enoam/data/ferdinando-vegas" content="Vegas, Ferdinando" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 1 (giugno 1947)</h1><p class="paragraph" data-counter="1" id="p-1">In un notevole articolo ne «Lo Stato moderno»<sup><a href="#curatornote-1" id="curatornote-ref-1">[1]</a></sup> del 5 maggio 1947 <span about="https://w3id.org/moro/enoam/data/121142/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/ferdinando-vegas" typeof="deo:Reference">Ferdinando Vegas</span><sup><a href="#curatornote-2" id="curatornote-ref-2">[2]</a></sup>, trattando del dogmatismo della scuola libera e del contrasto in cui essa si trova con lo spirito laico della civiltà moderna, si fonda tra l’altro sul dogma della sovranità esclusiva dello Stato dalla quale derivano conseguentemente i compiti di educazione. </p><p class="paragraph" data-counter="2" id="p-2">Ma questa idea della sovranità gelosa, esclusiva dello Stato è oggi veramente superata dalla interessante esperienza storica, la quale dimostra la impossibilità, in un mondo ordinato, di sovranità esclusive. Un senso più vigile ed acuto di libertà, quale si va faticosamente, ma sicuramente svolgendo, non può non condannare come illiberale ogni pretesa di sovranità esclusiva, di esclusivo potere di comando, perché essi sono in contrasto con la complessità e la varietà della vita sociale degli uomini. Ogni posizione di sovranità si risolve nell’attribuzione di una responsabilità specifica nell’immenso processo di ordinamento e coordinamento delle esperienze umane; ma non si tratta certo di una responsabilità esclusiva, di un esclusivo potere. Lo Stato è tra le forze che più e meglio operano per l’attuazione dei destini dell’uomo, ma in questo grande compito concorre con altre forze che si richiamano a risorse diverse dello spirito umano ed egualmente efficaci. La sovranità dello Stato è legittima, se si identifica con l’assunzione di una responsabilità misurata e vigile a tutelare la libertà di tutti. </p><p class="paragraph" data-counter="3" id="p-3">Il problema della libertà è integralmente impostato e risolto, quando la sovranità dello Stato accetti un limite, per dar posto a tutte le forze che lo spirito umano crea e per tutta l’estensione della esperienza umana.</p><ol id="curatorNotes"><li about="https://w3id.org/moro/enoam/data/121142/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Si tratta de «Lo Stato moderno. Rivista di critica politica, economica e sociale», una rivista antifascista clandestina sorta a Milano nel 1944.  <a href="#curatornote-ref-1">↑</a></li><li about="https://w3id.org/moro/enoam/data/121142/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Vegas (1916-1984), giornalista, filosofo, docente universitario. L’articolo citato è F. Vegas, <em>Civiltà e scuola laica</em>, «Lo Stato moderno», a. IV, n. 9, 5 maggio 1947, pp. 196-198. <a href="#curatornote-ref-2">↑</a></li></ol></body></html>