<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.156" name="dcterms.relation"/><meta content="10.48678/unibo/aldomoro1.2.1.156" name="dcterms.identifier"/><meta content="Moro, Aldo, Osservatorio 2 (settembre 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 2 (settembre 1947)</title>
<div id="mentionMeta"><meta about="https://w3id.org/moro/enoam/data/luigi-sturzo" typeof="foaf:Person"/><meta about="https://w3id.org/moro/enoam/data/luigi-sturzo" content="Luigi Sturzo" property="rdfs:label"/><meta about="https://w3id.org/moro/enoam/data/luigi-sturzo" property="owl:sameAs" resource="http://www.wikidata.org/entity/Q735770"/><meta about="https://w3id.org/moro/enoam/data/luigi-sturzo" content="luigi-sturzo" property="wdt:P1986"/><meta about="https://w3id.org/moro/enoam/data/luigi-sturzo" content="Sturzo, Luigi" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 2 (settembre 1947)</h1><p class="paragraph" data-counter="1" id="p-1">Un notevole articolo di <span about="https://w3id.org/moro/enoam/data/121156/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/luigi-sturzo" typeof="deo:Reference">Luigi Sturzo</span><sup><a href="#curatornote-1" id="curatornote-ref-1">[1]</a></sup> su l’Idea<sup><a href="#curatornote-2" id="curatornote-ref-2">[2]</a></sup> del luglio 1947 imposta il problema della libertà della scuola in termini più larghi che non avvenga solitamente e, a parte alcuni evidenti errori di informazione, con originale acutezza.</p><p class="paragraph" data-counter="2" id="p-2">Effettivamente la battaglia per la libertà della scuola va combattuta dai cattolici in modo integrale, per sé e per gli altri, per la scuola privata e per quella di Stato. Il che non si può dire sia mancato del tutto, ma certo non ha avuto quella estensione e quella risonanza che sarebbero state desiderabili.</p><p class="paragraph" data-counter="3" id="p-3">È un frequente e tradizionale atteggiamento dei cattolici quello, di lasciar che lo Stato vada per la sua strada, e sia pure verso il fallimento, riservando invece altri ambienti alla salvaguardia delle libertà fondamentali e del prezioso patrimonio della fede. In realtà però una deficiente politica statale si riflette immediatamente e mediatamente sui cittadini, la cui libertà non è sicura senza il presidio di istituzioni integralmente liberali.</p><p class="paragraph" data-counter="4" id="p-4">Con ciò non intendiamo aderire a tutte le proposte dello <span about="https://w3id.org/moro/enoam/data/121156/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/luigi-sturzo" typeof="deo:Reference">Sturzo</span>, che sono spesso eccessive e riflettono esperienze di altri ambienti ai quali quello italiano difficilmente potrebbe essere assimilato. Ma concordiamo con l’illustre Autore nel ritenere che in ogni scuola debba esservi quella libertà di ordinamento e di orientamento, senza la quale invece che uno strumento vivo di cultura la scuola diventa un meccanismo di uffici.</p><ol id="curatorNotes"><li about="https://w3id.org/moro/enoam/data/121156/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Luigi Sturzo (1871-1959), sacerdote, politico, fondatore del partito popolare italiano. Si veda la voce del DBI, a firma Francesco Malgeri, vol. 94, 2019. L’articolo in questione è L. Sturzo, <em>La libertà della scuola</em>, «Idea», a. III, n. 7, luglio 1947. <a href="#curatornote-ref-1">↑</a></li><li about="https://w3id.org/moro/enoam/data/121156/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> «Idea. Mensile di cultura politica e sociale», era una rivista di letteratura, arte e scienza che fu fondata nel 1945 e cessò le pubblicazioni nel 1998. <a href="#curatornote-ref-2">↑</a></li></ol></body></html>