<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.280" name="dcterms.relation"/><meta content="10.48678/unibo/aldomoro1.4.1.280" name="dcterms.identifier"/><meta content="Moro, Aldo, Impegno per la scuola, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.280." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Impegno per la scuola</title>
<div id="mentionMeta"><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/oscar-luigi-scalfaro" typeof="foaf:Person"/><meta about="https://w3id.org/moro/enoam/data/oscar-luigi-scalfaro" content="Oscar Luigi Scalfaro" property="rdfs:label"/><meta about="https://w3id.org/moro/enoam/data/oscar-luigi-scalfaro" property="owl:sameAs" resource="http://www.wikidata.org/entity/Q1228"/><meta about="https://w3id.org/moro/enoam/data/oscar-luigi-scalfaro" content="oscar-luigi-scalfaro" property="wdt:P1986"/><meta about="https://w3id.org/moro/enoam/data/oscar-luigi-scalfaro" content="Scalfaro, Oscar Luigi" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Impegno per la scuola</h1><p class="paragraph" data-counter="1" id="p-1">L’imminente apertura dell’anno scolastico riporta in primo piano i problemi della scuola. La passione con la quale le forze politiche, sindacali e culturali ed, in generale, l’opinione pubblica, interpretando ansie ed attese delle famiglie italiane, affrontano questi temi, sottolinea il valore essenziale dell’istruzione nella vita nazionale. C’è senza dubbio anche una retorica della scuola, con l’esaltazione un po’ vuota della funzione dell’insegnamento e dei compiti che sono riservati alle nuove generazioni. Eppure, al di là dell’enfasi delle parole, la scuola è davvero il dato essenziale, la prima esigenza e preoccupazione, il problema dei problemi nella nostra collettività. Nessuno sforzo dev’essere risparmiato, utilizzando istituzioni appropriate ed uomini capaci, affinché i giovani acquisiscano competenza, dignità personale e dedizione al bene comune. Non è però piccola impresa costruire una scuola all’altezza del compito che è chiamata ad assolvere.</p><p class="paragraph" data-counter="2" id="p-2">In effetti non è facile introdurre nella vita scolastica tutti i cittadini senza eccezione, per quanto riguarda la fascia dell’obbligo, e quei molti ed in misura crescente, che una società democratica esige abbiano accesso, per solo merito, ai gradi più alti dell’istruzione. Non è facile realizzare una scuola di alto livello, capace di destare interesse e di svolgere un’efficace azione formativa, in continuo adeguamento alle esigenze, in evoluzione, dell’uomo e della società. Non è facile conciliare i diritti della persona e le ragioni di un ordine collettivo, la doverosa neutralità della scuola (segno di rispetto verso tutti) e la sua pur necessaria aderenza agli orientamenti della vita sociale ed al significato del tempo in cui viviamo.</p><p class="paragraph" data-counter="3" id="p-3">Non c’è da stupire perciò, se, malgrado il sincero interesse ed impegno di tanti, la scuola è ancora talvolta nel disordine e nella incertezza, ben diversa da quella che noi auspichiamo in corrispondenza alle necessità del Paese. L’inizio d’anno, confuso e rivelatore di tante lacune (gli inconvenienti possono essere ridotti, ma non annullati di colpo) esprime una insufficienza che sarà fatalmente riscontrata giorno per giorno. È questa condizione di cose che attenua, per quanti ne sono protagonisti o partecipi, il significato festoso dell’intraprendere, ancora una volta, la grande, lieta, feconda fatica di un anno scolastico.</p><p class="paragraph" data-counter="4" id="p-4">Viene naturale oggi dunque di registrare quello che manca o non va bene, per cercare di porvi rimedio. Il che vuol dire conoscenza dei problemi e coraggio di prendere le decisioni che sono mature. Un ricco dibattito, incapace però di giungere a conclusione, può essere sì segno d’intelligenza e sensibilità, ma contrassegna anche un sistema politico incapace di essere tempestivo e realizzatore. La disponibilità al rinnovamento, propria di uno Stato democratico, comporta ad un tempo la sollecitudine per le riforme giustificate, e perciò indilazionabili, e la rinuncia a mettere continuamente in discussione le strutture abbastanza soddisfacenti, le quali, investite fuori tempo dalla critica, distrarrebbero attenzione ed energie da settori nei quali il cambiamento si impone ed è atteso da troppo tempo. Certo, soprattutto nel sensibilissimo ambiente della scuola, nessuna istituzione può ritenersi definitivamente consolidata. Per esemplificare, anche la scuola elementare e quella media saranno, nel moto incessante del progresso, nuovamente oggetto d’interrogativi e di critiche. Ma questo è il compito di domani. Il compito di oggi è di far convergere tutte le energie nel campo della scuola secondaria, la più invecchiata e la più disordinata delle istituzioni scolastiche italiane.</p><p class="paragraph" data-counter="5" id="p-5">Da un lato l’enorme accrescimento della popolazione universitaria, dall’altro la tormentata e drammatica presa di coscienza dell’Università, come scuola e come momento di vita, ne avevano fatto immaginare una urgente riforma, sicché la nuova scuola secondaria avrebbe dovuto essere un ponte, costruito ultimo, che saldasse tra loro scuola media unificata ed università. Il corso degli avvenimenti ci ripresenta oggi, in parallelismo, le due riforme della scuola secondaria e dell’Università. Tra i gravi inconvenienti derivati dalla incompiuta riforma dell’istruzione superiore, vi sarebbe almeno, senza certo bilanciarli, il limitato vantaggio di potere considerare insieme, ed in modo più organico, queste due essenziali strutture della nostra scuola.</p><p class="paragraph" data-counter="6" id="p-6">I criteri di ammissione e lo stesso modo di essere dell’Università non possono non tener conto della formazione che si compie al livello della scuola secondaria. E la capacità tecnica, culturale, ma soprattutto umana e sociale di un corpo di docenti all’altezza di nuovi compiti, è legata al successo di una preparazione che ha nell’Università il suo culmine ed il suo momento essenziale. Come si può immaginare una scuola quale vogliamo, moderna, viva, sensibile alla società, fondata su un rapporto significativo tra docente e discente, collegata intelligentemente con tutta la realtà, se non vi è un fatto nuovo, se l’<span about="https://w3id.org/moro/enoam/data/141280/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non riesce a darsi, attraverso una Università rinnovata, la più vasta, la più capillare, la più sensibile delle sue strutture di direzione sociale e cioè una massa di docenti qualificati e, diciamolo pure, di livello e di tono europeo?</p><p class="paragraph" data-counter="7" id="p-7">Riconosciute queste connessioni, è sperabile che si vada avanti rapidamente con i progetti di riforma della scuola secondaria e dell’Università. Si tratta di temi essenziali per questa legislatura banco di prova della classe politica italiana, messa sotto accusa, troppo spesso ingiustamente, ma che deve pur mostrare di avere la stessa capacità di rapida e consapevole decisione che è propria dei Parlamenti della <span about="https://w3id.org/moro/enoam/data/141280/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><sup><a href="#curatornote-1" id="curatornote-ref-1">[1]</a></sup></sup> allargata, alla quale apparteniamo. E tanto più si deve fare, con sollecitudine e bene, in quanto, come noi stessi abbiamo domandato, auspicando una politica europea della cultura, le nostre istituzioni educative non tarderanno ad essere chiamate ad un confronto con quelle degli altri Paesi europei.</p><p class="paragraph" data-counter="8" id="p-8">A proposito di riforma abbiamo raccolto con attenzione le indicazioni che sono state date dal <span about="https://w3id.org/moro/enoam/data/141280/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/oscar-luigi-scalfaro" typeof="deo:Reference">Ministro della Pubblica Istruzione</span><sup><sup><a href="#curatornote-2" id="curatornote-ref-2">[2]</a></sup></sup>, riprendendo le conclusioni contenute nella pregevole relazione della apposita Commissione. Tra i punti più interessanti, ma anche più problematici, è quello relativo ad un modo più moderno e democratico d’intendere la fascia dell’obbligo scolastico: quella scuola cioè che è chiamata a dare un adeguato “minimo” di cultura e di formazione a tutti i cittadini. La prospettiva verso la quale ci si deve muovere è certo un accrescimento costante di questa cultura di base, sì da evitare che i lavoratori siano cittadini di secondo grado e ciò nell’ambito di un processo formativo che, mano a mano, si prolunghi indefinitamente nel tempo ed investa tutta la società.</p><p class="paragraph" data-counter="9" id="p-9">E tuttavia ci sono mete più ravvicinate da perseguire. Un biennio unitario, fondamento della nuova scuola secondaria, potrebbe essere opportunamente strutturato, sì da costituire un ultimo (per ora) periodo di scuola obbligatoria e generale. In questa seconda fase, che stiamo vivendo, più matura ed avanzata, della nostra vita democratica, ci si dovrebbe proporre di portare la scuola base della nostra vita sociale alla durata di dieci anni, raddoppiando così il tempo scolastico riservato a tutti i cittadini. Mi rendo conto dei problemi di organizzazione e di finanziamento, avendo presenti, oltre che i temi delle attrezzature edilizie e didattiche e del reclutamento e trattamento del corpo insegnante, le esigenze sempre più pressanti della scuola materna e del tempo pieno. Un’indagine sugli oneri globali e sui tempi di attuazione è necessaria per non lasciare campo libero alla fantasia. Considerando però il valore in sé della iniziativa e la significativa tendenza ad una crescente scolarizzazione, mi pare che l’allargamento della fascia dell’obbligo scolastico abbia un alto grado di priorità. E questa esigenza si soddisfa, o almeno ad essa non si contrasta, con una seria e rapida riforma della scuola secondaria.</p><p class="paragraph" data-counter="10" id="p-10">A questo proposito uno dei punti più delicati è costituito proprio dalla ricerca di una struttura idonea per questo corso di studi, ma che possa venire utilizzata per il completamento della scuola di obbligo. C’è bisogno di dire che questa scuola, specie nel suo biennio preliminare, deve avere grande respiro umano e sociale, deve essere moderna, deve essere, nella libertà, educatrice, deve essere capace di formare, oltre che il cittadino dell’<span about="https://w3id.org/moro/enoam/data/141280/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, il cittadino dell’<span about="https://w3id.org/moro/enoam/data/141280/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>? È un confronto questo, tra <span about="https://w3id.org/moro/enoam/data/141280/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed <span about="https://w3id.org/moro/enoam/data/141280/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, inevitabile e quotidiano. Bisogna essere pronti ad immaginare anche un serio tramite di comunicazione in una <span about="https://w3id.org/moro/enoam/data/141280/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> multilingue.</p><p class="paragraph" data-counter="11" id="p-11">Un cordiale e fiducioso augurio s’indirizza a professori, giovani e fanciulli per quest’anno che comincia con un serio impegno di rinnovare, mentre ci si sforza di far funzionare il meglio possibile le istituzioni esistenti. Speriamo che gli inevitabili inconvenienti, per il senso di responsabilità di tutti, siano ridotti al minimo. E ci auguriamo che siano evitate gravi fratture e deprimenti e diseducative manifestazioni di violenza. Ciò non in funzione di un ordine “chiuso” della scuola, ma di un civile modo di sperimentare, anche nell’età più giovane e più lieta, la convivenza, il dibattito, la appartenenza, come cittadini, ad una comunità.</p><ol id="curatorNotes"><li about="https://w3id.org/moro/enoam/data/141280/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-1">↑</a></li><li about="https://w3id.org/moro/enoam/data/141280/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Oscar Luigi Scalfaro (1918-2012), magistrato ed esponente politico della Democrazia cristiana, nel governo Andreotti II era ministro della Pubblica Istruzione. <a href="#curatornote-ref-2">↑</a></li></ol></body></html>