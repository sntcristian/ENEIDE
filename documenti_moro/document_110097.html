<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.097" name="dcterms.relation"/><meta content="10.48678/unibo/aldomoro1.1.0.097" name="dcterms.identifier"/><meta content="Moro, Aldo, Il popolo italiano, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.097." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Il popolo italiano</title>
<div id="mentionMeta"><meta about="https://w3id.org/moro/enoam/data/germania" typeof="dcterms:Location"/><meta about="https://w3id.org/moro/enoam/data/germania" content="Germania" property="rdfs:label"/><meta about="https://w3id.org/moro/enoam/data/germania" property="owl:sameAs" resource="http://www.wikidata.org/entity/Q183"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Il popolo italiano</h1><p class="paragraph" data-counter="1" id="p-1">Nei giorni scorsi i servizi pubblici ed il lavoro delle industrie nell’<span about="https://w3id.org/moro/enoam/data/110097/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> settentrionale sono stati turbati da uno sciopero di vastissime proporzioni e di lunga durata. La stessa Radio-Roma ammette, benché a denti stretti, la cosa, ne riconosce la serietà, non riesce neppure a dissimularne il significato politico, in vista del quale va minacciando le più severe sanzioni contro i colpevoli. Minaccia, evidentemente, impotente, se, rinunciando a tradursi, come potrebbe, nei fatti, vien usata in definitiva come una qualunque blandizia, per ridurre alla ragione l’avversario potente.</p><p class="paragraph" data-counter="2" id="p-2">La verità è che lo sciopero dei lavoratori italiani è vasto, forte, sdegnoso, squisitamente politico. È, come dimostra la natura delle richieste fatte all’autorità occupante e tra le quali risulta ultima e non essenziale quella di aumento delle razioni alimentari, un vigoroso atto di protesta contro la <span about="https://w3id.org/moro/enoam/data/110097/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/germania" typeof="deo:Reference">Germania</span> ed una appassionata rivendicazione, dolorante per il sacrificio che impone, di libertà umana e politica. Finora in un’<span about="https://w3id.org/moro/enoam/data/110097/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> inquieta, agitata dovunque da paurosi fermenti di riscossa, esasperata per la lunga sprezzante compressione di ogni possibilità di libera vita, non si era avuto un segno, inequivocabile e vigoroso come questo, di rivoluzione. E cioè di una reazione la quale non tocchi solo gli eserciti, ma tutto un popolo, dando a quest’ultimo, di più, la concreta sensazione della sua forza veramente travolgente nelle sue apparenze di passività.</p><p class="paragraph" data-counter="3" id="p-3">In uno sciopero condizioni indispensabili del successo sono una reciproca intesa e fiducia perfette, una decisione comune definitiva. Perciò una manifestazione come questa sta a mostrare al mondo l’unità spirituale del popolo italiano in un senso diametralmente opposto a quello che fu lungamente affermato dalla propaganda ufficiale e che si svela così compiutamente falso. Essa indica ancora una volta all’osservatore meravigliato di tante cose strane in questo nostro vecchio incomprensibile <span about="https://w3id.org/moro/enoam/data/110097/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">paese </span>che non solo non v’è una <span about="https://w3id.org/moro/enoam/data/110097/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> fascista, ma che essa non vi fu mai, poiché certe reazioni decise dagli spiriti non s’improvvisano né in alcuni giorni né in alcuni mesi e maturano invece nella lunga dolorosa esasperazione e protesta.</p><p class="paragraph" data-counter="4" id="p-4">Non vi fu e non vi è una <span about="https://w3id.org/moro/enoam/data/110097/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> fascista e filo-nazista, ma soltanto un’<span about="https://w3id.org/moro/enoam/data/110097/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> oppressa dalle due dittature spirituali e politiche, infelice più che colpevole, bisognosa piuttosto di sanare le sue innumerevoli piaghe e di ritrovare la fiducia nella vita anziché di riscattarsi del suo lungo dolore innocente. Che se una colpa c’è, e per essa una esigenza di redenzione, è una colpa dell’<span about="https://w3id.org/moro/enoam/data/110097/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e del mondo per la decadenza, generale purtroppo, dei valori umani e la fiacchezza degli spiriti. Decadenza e fiacchezza che il mondo sconta nella presente sanguinosa tragedia, ove già fremono, nella disperazione, i palpiti di una rinascita spirituale.</p><p class="paragraph" data-counter="5" id="p-5">Lo sciopero dei lavoratori italiani mostra ancora una volta la impossibilità della vittoria germanica e del dominio tedesco in <span about="https://w3id.org/moro/enoam/data/110097/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>. Noi torniamo, di fronte a questo unanime ed operoso dissenso di un popolo intero, alla fede che sorresse i padri nella rivoluzione del nostro risorgimento. Nessuna forza di armi conquistatrici, nessuna astuzia di tiranno, nessun espediente di rettorica politica possono riuscire alla lunga a prevalere contro un popolo che non vuole. Qui è in opera la forza della verità e dello spirito, la quale è invincibile. Anche la sua momentanea compressione alimenta maggiori e migliori energie che il lungo dolore sofferto esaspera e rende taglienti, perché giungano più efficaci alla meta. Mentre la comunione in atto dell’<span about="https://w3id.org/moro/enoam/data/110097/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> contro il nemico è garanzia della futura unità spirituale del nostro continente.</p><p class="paragraph" data-counter="6" id="p-6">Infine lo sciopero dei nostri fratelli del settentrione, questa amorosa accettazione del sacrificio per il bene della patria, è monito a noi che, per nostra fortuna, abbiamo respirato primi nella nuova atmosfera di libertà. Esso, ch’è prova di concordia, indica la via della unità degli spiriti, la quale, a lungo ormai e gravemente messa in forse in questa libera <span about="https://w3id.org/moro/enoam/data/110097/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, è da augurarsi risorga per lo sforzo di dedizione di tutti, ad assicurare, come essa sola può fare, la salvezza della patria in rovina.</p><p>Mr.</p></body></html>