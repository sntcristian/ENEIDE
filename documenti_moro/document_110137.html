<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.137" name="dcterms.relation"/><meta content="10.48678/unibo/aldomoro1.1.0.137" name="dcterms.identifier"/><meta content="Moro, Aldo, Sulla immortalità degli italiani, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.137." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Sulla immortalità degli italiani</title>
<div id="mentionMeta"><meta about="https://w3id.org/moro/enoam/data/alberto-savinio" typeof="foaf:Person"/><meta about="https://w3id.org/moro/enoam/data/alberto-savinio" content="Alberto Savinio" property="rdfs:label"/><meta about="https://w3id.org/moro/enoam/data/alberto-savinio" property="owl:sameAs" resource="http://www.wikidata.org/entity/Q691973"/><meta about="https://w3id.org/moro/enoam/data/alberto-savinio" content="andrea-de-chirico" property="wdt:P1986"/><meta about="https://w3id.org/moro/enoam/data/alberto-savinio" content="Savinio, Alberto" property="skos:prefLabel"/></div>
<div id="referenceMeta">
<meta about="https://w3id.org/moro/enoam/data/a-savinio-l-immortalita-degli-italiani-1944" typeof="fabio:Expression"/><meta about="https://w3id.org/moro/enoam/data/a-savinio-l-immortalita-degli-italiani-1944" content="A. Savinio, L’immortalità degli italiani, in Domenica, a. 1, n. 19, 10 dicembre 1944, pp. 1 e 8." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Sulla immortalità degli italiani</h1><p class="paragraph" data-counter="1" id="p-1">In un recente numero di «Domenica» <span about="https://w3id.org/moro/enoam/data/110137/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Alberto Savinio</span><sup><a href="#curatornote-1" id="curatornote-ref-1">[1]</a></sup> parla di immortalità degli Italiani e fonda su questa (veramente eccezionale) caratteristica quel non so che di ruvido, di sacro, di «non associabile», che è nel genio italiano e rende così difficili, così strani perfino i rapporti con gli altri popoli, con i popoli mortali<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="2" id="p-2">L’italiano, l’italiano meridionale, più precisamente, avrebbe dunque la serenità imperturbabile propria degli dèi; serena indifferenza per ogni cosa, cioè, nel fondo impenetrabile dell’essere, dal quale affiorino soltanto apparenze di passioni, maschere di gioia e di dolore. Ma passioni vere, che son cose dei mortali, l’italiano non conosce. Questo popolo può imitare, più o meno bene; può assimilare; può adattarsi ad un gioco formale, ma non può cambiare natura, anche perché esso non è cosciente della sua immortalità, non se ne fa un problema. Per questo gl’italiani sono atei, perché sono essi stessi dèi...</p><p class="paragraph" data-counter="3" id="p-3">Noi non vogliamo fare con <span about="https://w3id.org/moro/enoam/data/110137/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Alberto Savinio</span>, ch’è scrittore di così intelligente buon gusto, una polemica aspra, ma sforzarci solo di capire la profonda sorgente spirituale di questa sua posizione. Vorremmo dire, di più, che non c’è sforzo per capire, perché questa esaltazione amara, dolorosa in fondo naturalmente, scaturisce dallo scoraggiamento di un popolo sconfitto e minacciato, il quale, ritrovando nel nuovo tutti i dolori della sua storia, non sa, pur soggiacendo al peso, rassegnarsi a morire.</p><p class="paragraph" data-counter="4" id="p-4">Perciò <span about="https://w3id.org/moro/enoam/data/110137/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Savinio</span>, che vive la passione del suo popolo, ci proclama immortali con un sorriso stanco. Un popolo che ha lasciato armi prese malvolentieri come per una parata dolorosa, né sa più impugnarle: un popolo che ha conosciuto e conosce tutti i dolori: un popolo ch’è stato grande, sopratutto quando è stato politicamente inefficiente ed ha bevuto di recente, fino al fondo, il calice amaro di una politica di grandezza; un popolo che non riesce a guardare altrimenti che con compatimento sfiduciato nuovi rumorosi ideali politici; questo popolo, se vuol darsi una ragione di vita, se vuol ritrovare se stesso in questa immensa penosa vicenda che pure non è riuscita a travolgerlo, non può che proclamarsi immortale. È una immortalità che si risolve nel superare le contingenze e le apparenze e nel ritrarsi (ma non è questo in fondo un pieno svolgimento di vita?) nell’essenziale.</p><p class="paragraph" data-counter="5" id="p-5">Non altro senso crediamo abbia in fondo questa parificazione degli uomini agli dèi, se non di una posizione di coraggiosa intransigenza, di una vittoria su quello ch’è nell’uomo debole e caduco, di un’affermazione contro tutto della bontà della vita. Una vita che resta, al di là del dolore, al di là della gioia, è una vita che vale, che si ama, che rifiuta di sperdersi.</p><p class="paragraph" data-counter="6" id="p-6">Sì, <span about="https://w3id.org/moro/enoam/data/110137/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Alberto Savinio</span> è squisitamente cristiano in questa concezione, senza volerlo, senza saperlo. Noi abbiamo sempre sostenuto che la vita dell’uomo è più che mortale, è più che umana. L’abbiamo sostenuto per tutti i popoli, oltre che per l’italiano; per tutti i tempi.</p><p class="paragraph" data-counter="7" id="p-7">Siamo disposti, perché abbiamo carità (e cioè delicata, ansiosa ricerca del particolare senza disattenzioni), siamo disposti a riconoscere che ciò è vero, che deve essere vero, di più per il disgraziato popolo italiano, oggi. Oggi, quando tutto il dolore è consumato e le blandizie offendono senza convincere, quando cadono le maschere di tutte le menzogne con le quali l’uomo inganna l’uomo o, perfino, l’uomo inganna se stesso: noi abbiamo bisogno di trovarci, di sentire presente una sostanziale e buona ragione di vita oltre il dolore che ci stringe, oltre la gioia che appare assurda; una ragione d’immortalità, della quale non dobbiamo tremare come di un’altra minaccia.</p><p class="paragraph" data-counter="8" id="p-8">E qui a noi pare che <span about="https://w3id.org/moro/enoam/data/110137/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Savinio</span> non abbia colto giusto, che abbia la pienezza di una ragione di vivere, dov’è soltanto il vuoto. Qui abbiamo il dovere di disilluderlo perché siamo anche noi italiani e meridionali. No, quest’accettazione senza palpiti, senza problemi, senza ragione, questa vita che continua nutrita di un pagano sorriso senza convinzione, è vita degli dèi dell’olimpo, non degli italiani. È vero, c’è un io più profondo delle piccole apparenze, c’è una vita essenziale che non è posta in gioco mai, una intimità umana impenetrabile ai tiranni, come agli eserciti vincitori: ma là, se essa dev’essere una ricchezza, ha da esservi una ragione di vita. Gl’italiani, certo, lo hanno capito molto bene ed è per ciò che ad essi paiono giochi mille cose che interessano gli altri popoli, e giochi, sia pure tragici, le loro stesse rovinose avventure. Ma non sminuiamo il significato di tanto dolore sofferto. Questo popolo può ritrarsi, sì, in se stesso, perché c’è qualche cosa di più vero del dolore e della gioia, qualche cosa, sopratutto, di più buono, di più vitale. Ma questa non è serenità olimpica, no: è un atto di coraggio; un altro atto di coraggio che vince il dolore, che oppone la Vita alla vita, che ritrova tutto quello che è contingente trasfigurato e sublimato nell’eterno.</p><p class="paragraph" data-counter="9" id="p-9">Noi non sapremmo ora dire con assoluta precisione, se questo «senso dell’eterno», se questa sfida alla storia, se questo superamento della vicenda umana siano doti dell’italiano in specialissima misura. Ma, come che sia di ciò, esse sono caratteristiche di tutta l’umanità, sono esperienze della sua grande diuturna fatica di vivere. Sono, crediamo, più che un dono, un dovere: una risorsa, la suprema, che spiega la storia ch’è stata, senza lasciarsi inaridire dal dolore; la storia che sarà e non teme di affacciarsi, malgrado l’insegnamento di quello ch’è passato, in un interminabile rinnovamento.</p><p class="paragraph" data-counter="10" id="p-10">C’è veramente del mistero in questa impotenza del dolore, della morte, della stessa gioia, contro la vita: in questa intangibilità dell’essere perennemente vittorioso della prova; in questa perpetua giovinezza del mondo. È il mistero di una umanità che desta, oggi più che mai, stupore in noi.</p><p class="paragraph" data-counter="11" id="p-11">Per spiegarlo non restano che due vie: o un’olimpica serenità pagana, un’essenzialità misteriosa senza stanchezza nel senso prospettato da <span about="https://w3id.org/moro/enoam/data/110137/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/alberto-savinio" typeof="deo:Reference">Alberto Savinio</span>; o una coraggiosa intransigenza morale, una riduzione della passione, di ogni passione, ad amore e volontà di vivere ed è la soluzione cristiana.</p><p class="paragraph" data-counter="12" id="p-12">Dove la vita sia più comprensiva e ricca di palpiti umani, dove l’uomo sia più uomo, senza perdere il divino ch’è in lui, è facile vedere.</p><p>Aldo Moro</p><ol id="curatorNotes"><li about="https://w3id.org/moro/enoam/data/110137/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Alberto Savinio, pseudonimo di Andrea De Chirico (1891-1952), scrittore e artista. <a href="#curatornote-ref-1">↑</a></li><li about="https://w3id.org/moro/enoam/data/110137/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110137/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/a-savinio-l-immortalita-degli-italiani-1944" typeof="biro:BibliographicReference">A. Savinio, <em>L’immortalità degli italiani</em>, in <em>Domenica</em>, a. 1, n. 19, 10 dicembre 1944, pp. 1 e 8.</span> <a href="#curatornote-ref-2">↑</a></li></ol></body></html>