<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.092" name="dcterms.relation"/><meta content="10.48678/unibo/aldomoro1.3.1.092" name="dcterms.identifier"/><meta content="Moro, Aldo, [Rielezione a segretario politico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.092." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Rielezione a segretario politico]</title>
<div id="mentionMeta"><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Rielezione a segretario politico]</h1><p class="paragraph" data-counter="1" id="p-1">L’on. Moro, prendendo la parola dopo la sua elezione a Segretario politico del Partito<sup><a href="#curatornote-1" id="curatornote-ref-1">[1]</a></sup>, ha ringraziato vivamente i consiglieri nazionali, i quali – ha detto – come già i delegati al congresso di <span about="https://w3id.org/moro/enoam/data/131092/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-2" id="curatornote-ref-2">[2]</a></sup>, hanno fatto convergere un consenso così largo e cordiale sul suo nome. Il ringraziamento ­– ha proseguito Moro – si riferisce a quel tanto di personale e amichevole che votazioni come questa esprimono e che è motivo di conforto e di incoraggiamento nel lavoro difficile che lo attende. Ma anche e più il ringraziamento si indirizza agli amici che, con questo voto, hanno inteso dare nuova testimonianza della unità del Partito. Il motivo dell’unità è quello che emerge con maggior vivezza dal recente congresso di <span about="https://w3id.org/moro/enoam/data/131092/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, il quale con un elevato e costruttivo dibattito, con una efficace dialettica delle idee, ha fissato le direttive politiche per i prossimi anni, ma ha al tempo stesso, attraverso dichiarazioni responsabili ed il concreto atteggiamento delle varie forze che costituiscono il Partito, riconfermato la volontà della <span about="https://w3id.org/moro/enoam/data/131092/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di procedere unita nell’assolvimento dei compiti che le si propongono in una situazione politica difficile e mossa. Ora, se c’è, come c’è, questa unità, la <span about="https://w3id.org/moro/enoam/data/131092/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non ha motivo di temere; né il suo fedele elettorato ha ragione alcuna di preoccupazione. Tutto quello che deve essere fatto per corrispondere alle esigenze di questo momento storico potrà essere fatto e sarà fatto con senso di responsabilità, con chiarezza, con impegno, con decisione, proprio perché questa azione avrà il presidio dell’unità e della forza della <span about="https://w3id.org/moro/enoam/data/131092/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="2" id="p-2">Il Segretario politico ha riconfermato la sua convinzione che questa unità, la quale si è andata approfondendo in questi anni, si consoliderà ancora attraverso una rinnovata esperienza unitaria nella Direzione del Partito<sup><a href="#curatornote-3" id="curatornote-ref-3">[3]</a></sup>, capace di permettere a tutte le idee di farsi valere, a tutte le proposte di essere tempestivamente vagliate, a tutte le esperienze e sensibilità di confrontarsi e di amalgamarsi. Ne risulterà ancora una volta più chiara la fisionomia della <span about="https://w3id.org/moro/enoam/data/131092/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, più ricca la sua ideologia, più efficace e penetrante la sua azione politica.</p><p class="paragraph" data-counter="3" id="p-3">La unità dunque, e dovrebbe essere ormai chiaro dopo il congresso di <span about="https://w3id.org/moro/enoam/data/131092/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, non è un principio di confusione né un impedimento alla chiarezza e alla fermezza. È invece, nella chiarezza e nella fermezza che non possono essere mai disconosciute, un modo di essere, serio ed efficace, del Partito, una manifestazione della fiducia che la <span about="https://w3id.org/moro/enoam/data/131092/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha di se stessa e che valga a meritarle, ancora una volta, la fiducia del Paese.</p><p class="paragraph" data-counter="4" id="p-4">Il cammino che ci sta dinanzi è lungo e difficile, ha concluso l’onorevole Moro. E particolarmente pesanti sono le responsabilità che, in questo momento ed in forza di questo voto, ricadono sul Segretario politico. Ma ci sorregge la convinzione di compiere, ancora una volta, il nostro dovere, un dovere indeclinabile, e di porre, con il nostro comune lavoro e con il nostro personale sacrificio, a disposizione del Paese una <span about="https://w3id.org/moro/enoam/data/131092/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> preparata, seria, forte, consapevole, capace di comprendere e soddisfare le esigenze della società italiana e tutelare, nella riaffermata fedeltà ai suoi ideali e programmi, gli interessi fondamentali della democrazia italiana.</p><ol id="curatorNotes"><li about="https://w3id.org/moro/enoam/data/131092/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro era stato confermato segretario politico al Consiglio nazionale del 5 febbraio 1962. <a href="#curatornote-ref-1">↑</a></li><li about="https://w3id.org/moro/enoam/data/131092/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-2">↑</a></li><li about="https://w3id.org/moro/enoam/data/131092/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nella medesima seduta del Consiglio nazionale furono eletti i componenti della Direzione centrale. <a href="#curatornote-ref-3">↑</a></li></ol></body></html>