<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.302" name="dcterms.relation"/><meta content="10.48678/unibo/aldomoro1.3.2.302" name="dcterms.identifier"/><meta content="Moro, Aldo, [Discorso tenuto a Milano in occasione della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.302." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Milano in occasione della campagna elettorale</title>
<div id="mentionMeta"><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giovanni-malagodi" typeof="foaf:Person"/><meta about="https://w3id.org/moro/enoam/data/giovanni-malagodi" content="Giovanni Malagodi" property="rdfs:label"/><meta about="https://w3id.org/moro/enoam/data/giovanni-malagodi" property="owl:sameAs" resource="http://www.wikidata.org/entity/Q518555"/><meta about="https://w3id.org/moro/enoam/data/giovanni-malagodi" content="giovanni-malagodi" property="wdt:P1986"/><meta about="https://w3id.org/moro/enoam/data/giovanni-malagodi" content="Malagodi, Giovanni" property="skos:prefLabel"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito liberale italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Milano in occasione della campagna elettorale </h1><p class="paragraph" data-counter="1" id="p-1">La scelta di fondo, alla quale è chiamato il corpo elettorale, è relativa alla continuazione ed allo sviluppo della vita democratica in <span about="https://w3id.org/moro/enoam/data/132302/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Vi sono in questo momento, com'è comprensibile, molteplici elementi di disturbo e di confusione ai quali bisogna reagire, richiamando e volendo con ferma determinazione quella libera società civile e politica che, pur in un perenne sforzo critico e di perfezionamento, il popolo italiano ha già mostrato di accettare e di accettare definitivamente. Occorre avere dunque una valutazione d'insieme della situazione e non perdere mai di vista i dati essenziali che la caratterizzano e le condizioni che garantiscono la nostra libertà. Insofferenza, intolleranza, propensione alla violenza riemergono, sia pure attraverso episodi, ma non irrilevanti, per ricordare agli italiani, al di là del dissenso sulle politiche proposte, che, all'estrema sinistra come all' estrema destra, resta ineliminabile una tendenza di fondo, messa in sordina magari per anni, ma poi riemergente sempre, a contestare le libere istituzioni, così come noi le concepiamo e riproponiamo al popolo italiano. Non è venuto meno infatti il dissenso tra i democratici, benché divisi tra loro per particolari intuizioni ed aspirazioni, ed i comunisti sui grandi temi della libertà nella società e nello Stato, mentre anche recenti vicende dimostrano come i miti disumani dell'oppressione reazionaria siano difficili da sradicare ed impongono la più attenta vigilanza alle forze democratiche in ogni paese. </p><p class="paragraph" data-counter="2" id="p-2">Noi abbiamo sempre combattuto su questi due fronti: fermamente e serenamente. La serietà e severità del nostro monito non ha bisogno di alcuna sottolineatura drammatica che non ricerchiamo e non gradiamo. Non ci si può certamente imputare, addirittura, la degenerazione della campagna elettorale. Se vi sono dei delicati temi relativi all'ordine pubblico, i quali non hanno nulla a che fare con gli autentici problemi delle nuove generazioni e della scuola italiana, per i quali abbiamo la più completa e persino impaziente disponibilità, sarà almeno lecito ricordare che alla fine della legislatura il <span about="https://w3id.org/moro/enoam/data/132302/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, oltre a promuovere la impietosa mobilitazione, tra l'altro, dei sinistrati dal terremoto e degli invalidi, per collocare la campagna elettorale su basi di protesta emotiva, rifiutava con energia degna di miglior causa di dare, con la rapida approvazione della proposta di legge della maggioranza sulla sperimentazione di nuovi ordinamenti nell'Università, l'occasione per uno sbocco positivo dell'agitazione studentesca. Come spiegare questo rifiuto fuori della logica di una degenerazione della campagna elettorale dal confronto delle idee alla protesta ed alla incontrollata agitazione? Diciamo queste cose perché è giusto che la verità sia detta e perché il rispetto della verità è il primo ed essenziale modo per rendere civile e costruttiva una competizione elettorale. Non saprei, poi, se l'analogo rifiuto del <span about="https://w3id.org/moro/enoam/data/132302/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">partito liberale</span> sia da considerare in una logica di timidezza di fronte a situazioni nuove ed irreversibili o nella potenza della polemica sulla impotenza del governo. </p><p class="paragraph" data-counter="3" id="p-3">L'on. <span about="https://w3id.org/moro/enoam/data/132302/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giovanni-malagodi" typeof="deo:Reference">Malagodi</span><sup><a href="#curatornote-1" id="curatornote-ref-1">[1]</a></sup> ha rivolto, come del resto ogni oppositore, critiche assai severe alla coalizione ed al Governo. Nelle affermazioni del <span about="https://w3id.org/moro/enoam/data/132302/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">partito liberale</span> si trovano cose opinabili, ma altre non vere, espressione della comoda posizione polemica propria di chi non deve farsi carico e non deve assumere la responsabilità della situazione. L'eccesso di spesa pubblica preoccupa anche il Governo, che ne ha parlato, ha ammonito, ha, nei limiti delle sue possibilità, contenuto una spinta che non può essere se non estremamente pericolosa Ma non possiamo dimenticare che almeno due volte il voto liberale ha concorso ad aumentare la spesa corrente, senza neppure provvedere ad una qualsiasi copertura, e che in molti casi, proprio su questi temi che toccano non il Governo, ma le fortune del popolo italiano, non abbiamo incontrato, a tutela degli interessi generali, una posizione consona ai programmi di un partito come quello liberale. Quasi che talvolta l'opposizione fosse importante della salvaguardia delle ragioni dello Stato. La presentazione che i liberali, come i comunisti e, del resto, altri partiti fanno della situazione italiana è naturalmente catastrofica, senza che sia riconosciuto al governo neppure il merito di non avere intralciato quelle forze vive della società italiana che sono, a conforto di tutti, rilevabili ed espressione della straordinaria vitalità del nostro paese. Ma non si tiene conto, in questa visione pessimistica, nè degli aspetti problematici e ricchi di tensione della nostra società, dati che nessun partito democratico potrebbe e vorrebbe sopprimere, né di tutto lo sforzo di assestamento e di ordinamento, nell'economia come nello Stato, che in questi anni è stato pure compiuto. Una polemica così esteriore sulla legge delle pensioni, sulla condizione degli istituti previdenziali, sulla scuola, sulla pubblica amministrazione, sulle quali abbiamo detto e fatto cose importanti, non mi pare degna del Partito liberale. Non è questa una valutazione politica, ma una polemica carica di malumore. </p><p class="paragraph" data-counter="4" id="p-4">Ritorniamo così a quella visione d'insieme della quale ho parlato all'inizio, alle condizioni da tener ferme, all'equilibrio da mantenere per far sì che avvenga e si consolidi una scelta di libertà, la quale assicuri l'avvenire democratico del Paese. Ciò comporta che, escluse le forze estreme, si allineino armonicamente, sulla base della loro affinità e della loro comune funzione, i partiti che possono dare una guida politica al popolo italiano, i partiti che meglio riflettono la società italiana nei suoi problemi e nel suo moto evolutivo, che hanno consapevolezza delle difficoltà, che da queste condizioni rimbalzano sullo Stato e lo pongono in crisi, che non dubitano dello sbocco positivo di questa trasformazione e che s'impegnano a guidare nell'ordine, e non nella improvvisazione demagogica, la società mossa ed ansiosa del nostro tempo. Far questo significa salvare lo Stato ed anche riformarlo, mano a mano che si assesta e placa la società civile. La prospettiva di un auspicabile successo dello schieramento di Governo, nella realtà di oggi insostituibile strumento di quella ribadita scelta democratica che è la posta di queste elezioni, non può certo oscurare la fisionomia e la funzione propria di ciascun partito della coalizione nel naturale collegamento con il suo elettorato. </p><p class="paragraph" data-counter="5" id="p-5">Così è per la <span about="https://w3id.org/moro/enoam/data/132302/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La stessa evoluzione nei rapporti di cooperazione politica stabiliti da questo partito, che è come l'itinerario delle prospettive mano a mano aperte e degli sforzi compiuti nell'allargamento ed approfondimento della vita democratica in <span about="https://w3id.org/moro/enoam/data/132302/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, rinvia alla responsabilità ed alla sensibilità storica della <span about="https://w3id.org/moro/enoam/data/132302/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. L'autorità e la forza di questo partito non sono stati mai messi al servizio di un esclusivismo, inimmaginabile nella politica italiana, ma lasciati operare in un dialogo democratico, oggi particolarmente vivo ed impegnativo. Presumibilmente esso lo sarà in ancor maggior misura domani. Entro questo ambito le intuizioni e le esperienze proprie della <span about="https://w3id.org/moro/enoam/data/132302/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> hanno un loro obiettivo valore e costituiscono un apporto insostituibile all'equilibrio politico ed alla efficace guida democratica della nazione. L'importanza e l'utilità dell'incontro espresso dalla coalizione, al cui insieme vogliamo riferire la capacità di offrire al paese una sicura garanzia, non tolgono però che allo stato delle cose ed in confronto con un comunismo tutto proteso, e non a caso, all'umiliazione della <span about="https://w3id.org/moro/enoam/data/132302/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la forza ed autorità del più grande partito popolare italiano siano una condizione insostituibile di quella stabilità e continuità democratica della quale abbiamo sinora goduto. Sicché il confronto appunto fra <span about="https://w3id.org/moro/enoam/data/132302/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/132302/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> non è certo tutto, ma è un dato essenziale della politica italiana. </p><p class="paragraph" data-counter="6" id="p-6">Questa superiorità deve essere mantenuta, se non si vuole che le cose cambino nel senso che il comunismo vuole: esse devono invece mutare, come noi vogliamo, nel senso del progresso generale della nazione: nella libertà, nella crescente ricchezza di un paese aperto al mondo, nella giustizia perseguita nei rapporti sociali, nelle grandi conquiste di civiltà, ieri ancora una volta felicemente auspicate, dei lavoratori italiani. </p><ol id="curatorNotes"><li about="https://w3id.org/moro/enoam/data/132302/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Malagodi (1904-1991), uomo politico e leader del Pli. <a href="#curatornote-ref-1">↑</a></li></ol></body></html>