<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.035" name="dcterms.relation"/><meta content="10.48678/unibo/aldomoro1.3.2.035" name="dcterms.identifier"/><meta content="Moro, Aldo, [Discorso tenuto ad Ancona per la Fiera della Pesca], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.035." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto ad Ancona per la Fiera della Pesca</title>
<div id="mentionMeta"><meta about="https://w3id.org/moro/enoam/data/ancona" typeof="dcterms:Location"/><meta about="https://w3id.org/moro/enoam/data/ancona" content="Ancona" property="rdfs:label"/><meta about="https://w3id.org/moro/enoam/data/ancona" property="owl:sameAs" resource="http://www.wikidata.org/entity/Q3415"/><meta about="https://w3id.org/moro/enoam/data/francesco-angelini" typeof="foaf:Person"/><meta about="https://w3id.org/moro/enoam/data/francesco-angelini" content="Francesco Angelini" property="rdfs:label"/><meta about="https://w3id.org/moro/enoam/data/francesco-angelini" content="http://www.wikidata.org/entity/Q3749537" property="owl:sameAs" resource="http://www.wikidata.org/entity/Q3749537"/><meta about="https://w3id.org/moro/enoam/data/francesco-angelini" content="francesco-angelini" property="wdt:P1986"/><meta about="https://w3id.org/moro/enoam/data/francesco-angelini" content="Angelini, Francesco" property="skos:prefLabel"/><meta about="https://w3id.org/moro/enoam/data/enrico-sparapani" typeof="foaf:Person"/><meta about="https://w3id.org/moro/enoam/data/enrico-sparapani" content="Enrico Sparapani" property="rdfs:label"/><meta about="https://w3id.org/moro/enoam/data/enrico-sparapani" property="owl:sameAs" resource="http://www.wikidata.org/entity/Q110819813"/><meta about="https://w3id.org/moro/enoam/data/enrico-sparapani" content="Sparapani, Enrico" property="skos:prefLabel"/><meta about="https://w3id.org/moro/enoam/data/umberto-delle-fave" typeof="foaf:Person"/><meta about="https://w3id.org/moro/enoam/data/umberto-delle-fave" content="Umberto Delle Fave" property="rdfs:label"/><meta about="https://w3id.org/moro/enoam/data/umberto-delle-fave" property="owl:sameAs" resource="http://www.wikidata.org/entity/Q4003375"/><meta about="https://w3id.org/moro/enoam/data/umberto-delle-fave" content="Delle, Fave, Umberto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto ad Ancona per la Fiera della Pesca </h1><p class="paragraph" data-counter="1" id="p-1">Desidero ringraziare il <span about="https://w3id.org/moro/enoam/data/132035/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/francesco-angelini" typeof="deo:Reference">sindaco</span> di <span about="https://w3id.org/moro/enoam/data/132035/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>per il saluto così cordiale che ha voluto rivolgermi al nome della popolazione di <span about="https://w3id.org/moro/enoam/data/132035/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>che io conosco che io amo [sic!], alla quale mi sento fortemente legato. La mia presenza qui vuol essere appunto una testimonianza di questo sentimento di amicizia e di solidarietà che ha trovato così nobile espressione nelle parole del sindaco <span about="https://w3id.org/moro/enoam/data/132035/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/francesco-angelini" typeof="deo:Reference">Angelini</span><sup><a href="#curatornote-1" id="curatornote-ref-1">[1]</a></sup>; un ringraziamento ancora molto vivo debbo all’amico <span about="https://w3id.org/moro/enoam/data/132035/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/enrico-sparapani" typeof="deo:Reference">Sparapani</span><sup><a href="#curatornote-2" id="curatornote-ref-2">[2]</a></sup>, presidente della Fiera per la calorosa accoglienza che ha voluto riservarmi e per le parole affettuose con le quali ha voluto salutarmi qui e grazie a te amico <span about="https://w3id.org/moro/enoam/data/132035/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/umberto-delle-fave" typeof="deo:Reference">Delle Fave</span><sup><a href="#curatornote-3" id="curatornote-ref-3">[3]</a></sup> per le parole cordiali e incoraggianti per tutti che hai voluto pronunciare in questa occasione. Vi dirò che sono molto lieto di essere qui oggi per aprire ufficialmente questa manifestazione fieristica di <span about="https://w3id.org/moro/enoam/data/132035/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>che progredendo ogni anno si inserisce sempre più degnamente nel calendario pur così importante e significativo delle fiere italiane ed internazionali perché questa vostra manifestazione fieristica significa quanto la popolazione marchigiana sappia operare sviluppare [sic!] nel mondo pur così irto di difficoltà della nostra economia una fiera specializzata la vostra con una funzione ben definita e quindi da apprezzare in modo tutto particolare. Io avrò il piacere visitando la fiera di rilevare di persona quello che già so, cioè come questo centro fieristico si sia sviluppato sino a diventare un centro tecnicamente qualificato in ordine a tutte le attività che servono per lo sviluppo più moderno dell’attività della pesca. </p><p class="paragraph" data-counter="2" id="p-2">La mia presenza quindi qui vuole essere un attestato di simpatia verso la popolazione di <span about="https://w3id.org/moro/enoam/data/132035/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>e la popolazione marchigiana. Vuole essere un’espressione di solidarietà e simpatia nei confronti della popolazione che si dedica a questa attività generosa, piena di sacrificio, redditizia per il Paese. La mia presenza poiché mi trovo in una città di mare che vive largamente del mare significa solidarietà del Governo e mia personale in ordine al complesso delle attività marinare che attendono di essere ulteriormente sviluppate nel nostro paese. Io raccolgo pienamente le sagge indicazioni che sono contenute nelle parole pronunciate dal Sindaco di <span about="https://w3id.org/moro/enoam/data/132035/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>e che io condivido completamente. Del resto lo sviluppo qual egli lo ha auspicato in ordine alle attività marittime del nostro Paese e nell’ordine di quello sviluppo equilibrato della nazione che noi riteniamo necessario e che poniamo a base del nostro programma. Non vi è dubbio che uno sviluppo delle attività marinare, in particolare lo sviluppo della pesca, la modernizzazione e una più alta tecnica ed economia della pesca rappresentano uno sviluppo in un settore particolare del nostro paese che viene quindi a collocarsi in una posizione di maggiore equilibrio in ordine ad altre attività esse pure importanti, ma in ordine alle quali le attività pescherecce di carattere marinaro sono rimaste ancora in certa misura depressa. E questo vuol dire anche un maggiore equilibrio nello sviluppo economico e sociale delle varie zone del Paese. Perché ciascuna zona ha da svilupparsi e da progredire facendo centro soprattutto in ordine alle sue attività più caratteristiche. </p><p class="paragraph" data-counter="3" id="p-3">Quindi quando noi riconosciamo come dobbiamo riconoscere l’esigenza che questa gente marchigiana così laboriosa e così virtuosa raggiunga un più alto e più solido livello di vita economica e sociale pensiamo evidentemente ad un complesso di iniziative, pensiamo in particolare a queste che sono più proprie della vostra gente, più inerenti alla natura propria di questa terra. Questo resta quindi l’obbiettivo fondamentale che noi intendiamo perseguire. Io ho ascoltato accanto alle appassionate parole del vostro <span about="https://w3id.org/moro/enoam/data/132035/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/francesco-angelini" typeof="deo:Reference">sindaco</span> che ha posto l’accento sulle attività marinare, anche le parole pronunciate così nobilmente dall’amico <span about="https://w3id.org/moro/enoam/data/132035/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/umberto-delle-fave" typeof="deo:Reference">Delle Fave</span> che insieme con i parlamentari tutti e con grande autorità segue i vostri problemi, amici di Ancona. Ho sentito indicare dall’amico <span about="https://w3id.org/moro/enoam/data/132035/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/umberto-delle-fave" typeof="deo:Reference">Delle Fave</span> altri problemi che riguardano la gente marchigiana. Questa regione che pure ha un alto livello di vita economica e sociale ha la possibilità e la volontà di andare ancora avanti, di andare ancora molto avanti, ed è giusto che sia così. </p><p class="paragraph" data-counter="4" id="p-4">E in questo momento, essendo qui tra voi, io desidero dirvi come comprenda pienamente questa vostra esigenza, questa vostra volontà, e desidero dirvi come già in altra occasione ebbi ad affermare, l’anno scorso, in altra mia visita ad <span about="https://w3id.org/moro/enoam/data/132035/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/ancona" typeof="deo:Reference">Ancona </span>desidero dirvi che il problema di un maggiore e più ordinato sviluppo di queste vitali zone del paese è esigenza ed obbiettivo fondamentale della nostra attività di governo. Quindi continueremo a guardare in tutte le direzioni. Si è parlato del problema dell’università di Ancona, in particolare di una facoltà universitaria alla quale voi aspirate, delle attività pescherecce e marinare, si è parlato del vostro porto, dei porti in generale, del vostro porto che può e deve assolvere un’importante funzione, uno sviluppo economico che rende sempre più insufficiente la rete dei porti italiani. Si è parlato dei vostri cantieri, avete dei problemi anche in ordine alle attività agricole che il Governo intende potenziare attraverso più giusti e più produttivi rapporti contrattuali. E questo complesso di problemi è presente al mio spirito ed è presente nella attività di Governo; tuttavia io mancherei al mio dovere di serietà, di sincerità e di lealtà se non vi dicessi: accanto a questa riconferma vigorosa degli obiettivi di giustizia e di progresso che la nostra collettività nazionale sotto la guida del governo deve conseguire, se non vi dicessi che viviamo oggi in un momento difficile della vita economica nazionale; se non vi ricordassi fiducioso della vostra comprensione che il Paese proprio per continuare a progredire ordinatamente come esso si è proposto di fare, ha bisogno di sanare alcuni squilibri che si sono determinati nella vita economica della nazione, ha bisogno di raccogliersi un momento attraverso la comprensione ed il sacrificio di tutti per ricostituire delle possibilità di produzione adeguata della ricchezza nazionale che sia il punto di partenza per il nuovo sviluppo che noi auspichiamo. </p><p class="paragraph" data-counter="5" id="p-5">E quindi in questo momento io vi dico siate tranquilli perché non abbiamo dimenticato le vostre esigenze, continueremo ordinatamente, gradualmente a lavorare per soddisfarle. Al tempo stesso dico a voi, che avete tanta saggezza, tanta generosità e tanto spirito di sacrificio, che appunto in questo momento un sacrificio è richiesto a tutti i cittadini, è richiesto un sacrificio non ad alcuni soltanto ma a tutti perché soltanto con il concorso di tutti le presenti difficoltà possono essere superate. È richiesto un sacrificio che sia naturalmente proporzionato alle possibilità di ciascuno, quindi giustizia deve essere fatta in ordine allo sviluppo della collettività nazionale, giustizia deve essere realizzata anche in questo momento in ordine ai sacrifici da affrontare, ma nessuno può rifiutare la sua parte di sacrificio, nessuno può rifiutare il suo contributo, nessuno può negare quel tanto di parziale e momentanea rinuncia che costituisce la premessa per un più largo sviluppo futuro sociale, economico e politico del nostro paese. Questo è il senso della attività la quale come Governo siamo impegnati [sic!], un governo che vuole essere rappresentanza dell’intera nazione, un governo che vuole fare partecipi soprattutto i ceti più modesti, quelli che hanno diritto e legittima attesa ad ascendere, che li vuole fare partecipi per libera determinazione del sacrificio che è richiesto, e per farli partecipi della vita economica sociale e politica del nostro popolo. </p><ol id="curatorNotes"><li about="https://w3id.org/moro/enoam/data/132035/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Francesco Angelini (1887-1964), uomo politico democristiano e sindaco di Ancona quasi ininterrottamente dal 1950 al 1964. <a href="#curatornote-ref-1">↑</a></li><li about="https://w3id.org/moro/enoam/data/132035/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Enrico Sparapani (1897-1972), uomo politico e deputato Dc durante la II legislatura. <a href="#curatornote-ref-2">↑</a></li><li about="https://w3id.org/moro/enoam/data/132035/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Umberto Delle Fave (1912-1986), uomo politico democristiano e ministro dei Rapporti con il Parlamento. <a href="#curatornote-ref-3">↑</a></li></ol></body></html>