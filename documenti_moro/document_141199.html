<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.199" name="dcterms.relation"/><meta content="10.48678/unibo/aldomoro1.4.1.199" name="dcterms.identifier"/><meta content="Moro, Aldo, Risposta al brindisi del ministro degli Esteri sovietico Gromyko, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.199." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Risposta al brindisi del ministro degli Esteri sovietico Gromyko</title>
<div id="mentionMeta"><meta about="https://w3id.org/moro/enoam/data/andrej-andreevic-gromyko" typeof="foaf:Person"/><meta about="https://w3id.org/moro/enoam/data/andrej-andreevic-gromyko" content="Andrej Andreevič Gromyko" property="rdfs:label"/><meta about="https://w3id.org/moro/enoam/data/andrej-andreevic-gromyko" property="owl:sameAs" resource="http://www.wikidata.org/entity/Q184267"/><meta about="https://w3id.org/moro/enoam/data/andrej-andreevic-gromyko" content="Gromyko, Andrej Andreevič" property="skos:prefLabel"/><meta about="https://w3id.org/moro/enoam/data/mosca" typeof="dcterms:Location"/><meta about="https://w3id.org/moro/enoam/data/mosca" content="Mosca" property="rdfs:label"/><meta about="https://w3id.org/moro/enoam/data/mosca" property="owl:sameAs" resource="http://www.wikidata.org/entity/Q649"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/volga" typeof="dcterms:Location"/><meta about="https://w3id.org/moro/enoam/data/volga" content="Volga" property="rdfs:label"/><meta about="https://w3id.org/moro/enoam/data/volga" property="owl:sameAs" resource="http://www.wikidata.org/entity/Q626"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="Unione Sovietica" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/ginevra" typeof="dcterms:Location"/><meta about="https://w3id.org/moro/enoam/data/ginevra" content="Ginevra" property="rdfs:label"/><meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/comitato-per-il-disarmo" typeof="foaf:Organization"/><meta about="https://w3id.org/moro/enoam/data/comitato-per-il-disarmo" content="Comitato per il disarmo" property="rdfs:label"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Risposta al brindisi del ministro degli Esteri sovietico Gromyko</h1><p>Signor <span about="https://w3id.org/moro/enoam/data/141199/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/andrej-andreevic-gromyko" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">Le sono molto grato per le cordiali parole di benvenuto che <span about="https://w3id.org/moro/enoam/data/141199/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/andrej-andreevic-gromyko" typeof="deo:Reference">Ella</span> ha voluto rivolgermi. A mia volta Le esprimo la più sincera soddisfazione di potere, grazie al gentile invito del Governo sovietico, visitare il suo Paese ed esaminare con Lei e con altre illustri personalità i maggiori temi della politica internazionale.</p><p class="paragraph" data-counter="2" id="p-2">Giungo a <span about="https://w3id.org/moro/enoam/data/141199/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/mosca" typeof="deo:Reference">Mosca</span> all’indomani di una tragedia che ha colpito duramente il popolo sovietico ed ha profondamente commosso l’<span about="https://w3id.org/moro/enoam/data/141199/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="3" id="p-3">Questo doloroso sacrificio dei tre eroici astronauti, richiamando ai valori essenziali della vita, ci sollecita a congiungere i nostri sforzi per obiettivi di progresso e di pace.</p><p class="paragraph" data-counter="4" id="p-4">Io sono infatti convinto che i popoli sovietico ed italiano condividono l’aspirazione alla pace e mirano a sviluppare, su questa base, rapporti di fiduciosa collaborazione. Essa del resto è già in atto.</p><p class="paragraph" data-counter="5" id="p-5">In questi ultimi anni i rapporti italo-sovietici si sono andati svolgendo favorevolmente e si sono sviluppati nel campo economico come in quello tecnico-scientifico e in quello culturale. Si tratta di un fenomeno spontaneo, dovuto a circostanze obiettive, ma che i due Governi hanno voluto indirizzare e favorire.</p><p class="paragraph" data-counter="6" id="p-6">Da parte italiana si è compiuto al riguardo ogni possibile sforzo e si sono promosse importanti iniziative che stanno dando già i loro concreti risultati; fra essi vorrei ricordare l’impianto sul <span about="https://w3id.org/moro/enoam/data/141199/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/volga" typeof="deo:Reference">Volga</span> di un grande stabilimento per la fabbricazione di autovetture<sup><a href="#curatornote-2" id="curatornote-ref-2">[2]</a></sup> e le forniture di tubi e impianti per il trasporto di gas<sup><a href="#curatornote-3" id="curatornote-ref-3">[3]</a></sup>. Ma l’interesse della collaborazione economico-tecnica italo-sovietica va al di là di queste singole operazioni, per quanto rilevanti esse siano, ed abbraccia un’ampia gamma di settori che assicurano consistenza e continuità al processo di sviluppo dei reciproci rapporti.</p><p class="paragraph" data-counter="7" id="p-7">Le favorevoli circostanze obiettive cui accennavo e la volontà politica di utilizzarle opportunamente offrono serie garanzie che questo processo apra ad entrambi i Paesi notevoli prospettive per l’avvenire. L’<span about="https://w3id.org/moro/enoam/data/141199/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è impegnata in una vasta opera di sviluppo e di progresso sociale; l’<span about="https://w3id.org/moro/enoam/data/141199/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/unione-sovietica" typeof="deo:Reference">URSS</span> ha fissato con il suo IX Piano quinquennale le direttive per un ulteriore incremento del suo imponente sistema produttivo e della sua tecnica più avanzata. La collaborazione italo-sovietica trova dunque nuove possibilità di importanti realizzazioni, alle quali noi prestiamo la dovuta attenzione.</p><p class="paragraph" data-counter="8" id="p-8">Nelle nostre conversazioni che, con amichevole franchezza, abbiamo iniziato ieri e continueremo in questi giorni, vogliamo affrontare i problemi attualmente sul tappeto con aderenza alla realtà ma, ne sono certo, avendo sempre innanzi a noi l’alto obiettivo, che condividiamo, di pace nella giustizia. I problemi alla cui soluzione ciascuno di noi è chiamato a dare il suo contributo, sono numerosi e gravi. Nel nostro continente la pace dura ormai da più di 25 anni. È un dato importante, eppure non siamo completamente soddisfatti. Nel mondo le cause di tensione sono infatti molteplici; conflitti, anche se di portata limitata, sono tutt’ora in atto; l’assetto internazionale non ci sembra sufficientemente solido e stabile. A questa pace, per così dire di fatto, e basata principalmente sull’equilibrio delle forze, dobbiamo poter dare, specie in <span about="https://w3id.org/moro/enoam/data/141199/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, un più saldo fondamento politico e morale. Ad un sistema fondato principalmente sull’equilibrio delle forze dovrebbe a mano a mano subentrare un altro fondato sulla reciproca fiducia.</p><p class="paragraph" data-counter="9" id="p-9">In questa cornice è nostro compito approfondire i temi della situazione europea nelle sue varie componenti: dalle prospettive di una conferenza europea sulla sicurezza e sulla cooperazione, che auspichiamo, dai progetti di una riduzione bilanciata e reciproca delle forze armate, dal contributo ad una soluzione equa dei problemi di una importante città posta al centro dell’<span about="https://w3id.org/moro/enoam/data/141199/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, fino a giungere all’istaurazione sul nostro continente di un ricco tessuto di rapporti non solo tra i Governi, ma fra i popoli e fra gli uomini.</p><p class="paragraph" data-counter="10" id="p-10">Si può dunque lavorare in <span about="https://w3id.org/moro/enoam/data/141199/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> per un nuovo modo di essere dei rapporti fra tutti i Paesi del nostro continente, che noi vogliamo contrassegnati da un’intesa ed una cooperazione crescente.</p><p class="paragraph" data-counter="11" id="p-11">A questa visione non contraddice, a nostro giudizio, lo speciale rapporto istituito tra alcuni Paesi occidentali. La nostra comunità è altrettanto aperta, e in certo senso di più, di quanto lo siano i vari Paesi che, come l’<span about="https://w3id.org/moro/enoam/data/141199/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, la compongono.</p><p>Signor <span about="https://w3id.org/moro/enoam/data/141199/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/andrej-andreevic-gromyko" typeof="deo:Reference">Ministro</span>,</p><p class="paragraph" data-counter="12" id="p-12">noi perseguiamo questi obiettivi partendo da una diversa collocazione politica. Ma è importante che, su questa base, noi intendiamo serenamente discutere per eliminare ragioni di diffidenza e trovare gradualmente punti di contatto. Siamo andati ormai abbastanza avanti per questa strada e siamo perciò ad un momento particolarmente significativo. Molteplici conversazioni e proposte caratterizzano oggi i rapporti est-ovest. Esse sono animate da uno stesso spirito e mosse da una comune finalità. È nostra responsabilità di condurle innanzi senza impazienza, ma anche senza ritardi. Una pace quale si è ora delineata, è di straordinaria importanza per noi, ma è anche decisiva per il mondo. Tutti i rapporti internazionali ne risulteranno facilitati e la prospettiva dello sviluppo di tutti i popoli diventerà più concreta.</p><p class="paragraph" data-counter="13" id="p-13">In questo spirito riconfermiamo la nostra piena adesione ai principi su cui è fondata l’organizzazione delle <span about="https://w3id.org/moro/enoam/data/141199/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, che consideriamo luogo di incontro di tutti i popoli e insostituibile strumento di pace. In particolare vorrei ricordare l’opera svolta per realizzare programmi di disarmo, alla quale, soprattutto nella <span about="https://w3id.org/moro/enoam/data/141199/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/comitato-per-il-disarmo" typeof="deo:Reference">Conferenza</span> di <span about="https://w3id.org/moro/enoam/data/141199/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span><sup><a href="#curatornote-4" id="curatornote-ref-4">[4]</a></sup>, l’<span about="https://w3id.org/moro/enoam/data/141199/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/unione-sovietica" typeof="deo:Reference">URSS</span> e l’<span about="https://w3id.org/moro/enoam/data/141199/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> hanno dato il loro utile contributo.</p><p class="paragraph" data-counter="14" id="p-14">Nel corso di questo mio soggiorno in terra sovietica – il primo che mi è dato di farvi in maniera non occasionale – l’ospitalità che <span about="https://w3id.org/moro/enoam/data/141199/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/andrej-andreevic-gromyko" typeof="deo:Reference">Ella</span> mi ha offerto, Signor <span about="https://w3id.org/moro/enoam/data/141199/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/andrej-andreevic-gromyko" typeof="deo:Reference">Ministro</span>, mi consentirà di conoscere vari aspetti della realtà di questo vasto mondo. Nelle città, nelle industrie, nelle aziende agricole, negli istituti culturali che potrò visitare, sono certo che constaterò il progresso di un popolo verso mete di benessere e di soddisfacimento di aspirazione umana. Ed a quello sovietico porterò il cordiale saluto del popolo italiano, esso pure, operoso e pacifico, teso alla conquista di una più alta condizione umana. Un’intesa tra i popoli non è difficile. Ma voglio rilevare come sia più agevole ed utile anche il contatto tra i nostri Governi. Ciò rende e renderà sempre più efficace la nostra collaborazione in vista dei grandi cimenti nei quali il mondo è impegnato. Ho piena fiducia che questa visita ci faccia fare un passo innanzi su questa strada.</p><ol id="curatorNotes"><li about="https://w3id.org/moro/enoam/data/141199/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Andrej Andreevič Gromyko (1909-1989), economista, dal 1957 era ministro degli Esteri dell’Unione Sovietica. <a href="#curatornote-ref-1">↑</a></li><li about="https://w3id.org/moro/enoam/data/141199/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il 15 agosto 1966 la Fiat e l’Unione Sovietica siglarono un accordo per la costruzione di uno stabilimento automobilistico nella città di Togliatti, sul Volga, per conto della neonata Volžskij Avtomobil’nyj Zavod (AutoVaz). Lo stabilimento fu inaugurato, ancora non completato, nel settembre 1970. <a href="#curatornote-ref-2">↑</a></li><li about="https://w3id.org/moro/enoam/data/141199/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel 1969 era stato finalizzato l’accordo tra Eni e Unione Sovietica per la realizzazione di un gasdotto che avrebbe dovuto fornire gas naturale all’Italia.  <a href="#curatornote-ref-3">↑</a></li><li about="https://w3id.org/moro/enoam/data/141199/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel 1952 l’Assemblea Generale dell’Onu costituì la “Commissione per il Disarmo”, poi ridenominata nel 1961 “Comitato dei Diciotto sul Disarmo”, con il compito di favorire la riduzione degli arsenali di armi di distruzione di massa. Con sede a Ginevra, ne facevano parte Brasile, Bulgaria, Birmania, Canada, Cecoslovacchia, Etiopia, Francia, India, Italia, Messico, Nigeria, Polonia, Romania, Regno Unito, Repubblica Araba Unita, Stati Uniti, Svezia e Unione Sovietica. Nel 1969 la commissione prese il nome di “Conferenza del Comitato del Disarmo” e fu allargata a Argentina, Giappone, Marocco, Mongolia, Paesi Bassi, Pakistan, Ungheria e Jugoslavia. <a href="#curatornote-ref-4">↑</a></li></ol></body></html>