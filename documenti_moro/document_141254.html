<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.254" name="dcterms.relation"/><meta content="10.48678/unibo/aldomoro1.4.1.254" name="dcterms.identifier"/><meta content="Moro, Aldo, [Discorso al Palazzo dell’Africa alla Fiera di Milano], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.254." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso al Palazzo dell’Africaalla Fiera diMilano]</title>
<div id="mentionMeta"><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/fiera-di-milano" typeof="foaf:Organization"/><meta about="https://w3id.org/moro/enoam/data/fiera-di-milano" content="Fiera Campionaria" property="rdfs:label"/><meta about="https://w3id.org/moro/enoam/data/fiera-di-milano" property="owl:sameAs" resource="http://www.wikidata.org/entity/Q2524205"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-dell-unita-africana" typeof="foaf:Organization"/><meta about="https://w3id.org/moro/enoam/data/organizzazione-dell-unita-africana" content="Organizzazione dell'Unità Africana" property="rdfs:label"/><meta about="https://w3id.org/moro/enoam/data/organizzazione-dell-unita-africana" property="owl:sameAs" resource="http://www.wikidata.org/entity/Q191703"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/leopold-sedar-senghor" typeof="foaf:Person"/><meta about="https://w3id.org/moro/enoam/data/leopold-sedar-senghor" content="Léopold Sèdar Senghor" property="rdfs:label"/><meta about="https://w3id.org/moro/enoam/data/leopold-sedar-senghor" property="owl:sameAs" resource="http://www.wikidata.org/entity/Q154545"/><meta about="https://w3id.org/moro/enoam/data/leopold-sedar-senghor" content="Senghor, Léopold Sèdar" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso al Palazzo dell’Africa alla Fiera di Milano]</h1><p class="paragraph" data-counter="1" id="p-1">Sono particolarmente lieto di rappresentare oggi il Governo italiano all’inaugurazione del Palazzo dell’<span about="https://w3id.org/moro/enoam/data/141254/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, che costituirà d’ora in poi un punto di incontro per le Delegazioni dei Paesi del vicino continente nella cornice di una delle più importanti manifestazioni della vita economica italiana, la <span about="https://w3id.org/moro/enoam/data/141254/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/fiera-di-milano" typeof="deo:Reference">Fiera Campionaria</span> di <span about="https://w3id.org/moro/enoam/data/141254/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>.</p><p class="paragraph" data-counter="2" id="p-2">Il fatto che in un unico padiglione vengano così riunite le esposizioni dei prodotti provenienti dai diversi Paesi dell’<span about="https://w3id.org/moro/enoam/data/141254/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> mi sembra assai significativo. Si è voluto infatti sottolineare con tale iniziativa il carattere unitario della società africana, sia pur nella varietà delle sue tradizioni e delle sue componenti.</p><p class="paragraph" data-counter="3" id="p-3">Al progresso dell’<span about="https://w3id.org/moro/enoam/data/141254/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> verso una sempre maggiore unità ed una più stretta cooperazione fra i suoi popoli l’<span about="https://w3id.org/moro/enoam/data/141254/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> guarda con il più vivo interesse e con sincera simpatia.</p><p class="paragraph" data-counter="4" id="p-4">Si tratta di un cammino che l’<span about="https://w3id.org/moro/enoam/data/141254/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> stessa ha percorso e tuttora percorre con tenacia e realismo, attraverso non poche difficoltà, insite del resto nella realizzazione di ogni grande idea.</p><p class="paragraph" data-counter="5" id="p-5">Vediamo dunque con interesse e compiacimento affermarsi l’unità africana – nell’ambito dell’<span about="https://w3id.org/moro/enoam/data/141254/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/organizzazione-dell-unita-africana" typeof="deo:Reference">OUA</span><sup><a href="#curatornote-1" id="curatornote-ref-1">[1]</a></sup> e dei vari organismi regionali – su linee politiche che tendono così a salvaguardare i valori nazionali di ciascun popolo come a creare una entità continentale aperta verso l’esterno.</p><p class="paragraph" data-counter="6" id="p-6">Mi è gradito sottolineare in questa sede, ancora una volta, la importanza che, nell’attuale contesto storico, rivestono gli speciali legami già esistenti fra l’<span about="https://w3id.org/moro/enoam/data/141254/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed i Paesi associati alla <span about="https://w3id.org/moro/enoam/data/141254/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Europea</span> e quelli che si stabiliranno, a seguito dell’allargamento della <span about="https://w3id.org/moro/enoam/data/141254/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> stessa, con gli altri Stati del <span about="https://w3id.org/moro/enoam/data/141254/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/africa" typeof="deo:Reference">Continente africano</span>.</p><p class="paragraph" data-counter="7" id="p-7">È solo attraverso la creazione di grandi concentrazioni politiche e di sempre più vaste aree di scambio, a livello continentale ed intercontinentale, che i gravi problemi dello sviluppo economico potranno essere affrontati ed avviati a soluzione.</p><p class="paragraph" data-counter="8" id="p-8">Di tali esigenze l’<span about="https://w3id.org/moro/enoam/data/141254/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha piena consapevolezza per l’interesse che essa porta in generale all’evoluzione dei Paesi africani ed allo svolgersi degli eventi politici ed economici nel vicino <span about="https://w3id.org/moro/enoam/data/141254/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/africa" typeof="deo:Reference">Continente</span>; e, coerentemente con la politica fin qui seguita nei confronti di Paesi di recente indipendenza, desidera dare, nei limiti delle proprie possibilità, ogni concreto contributo agli sforzi compiuti in campo internazionale per superare il divario che separa i Paesi industrializzati da quelli in via di sviluppo.</p><p class="paragraph" data-counter="9" id="p-9">Si tratta di un impegno cui non si può far fronte soltanto sul terreno economico, ma anche su quello politico, sociale e culturale. L’intensificazione del dialogo ed una collaborazione in tutti i campi, che sia tale da valorizzare l’immenso potenziale di cui l’<span about="https://w3id.org/moro/enoam/data/141254/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> dispone, costituiscono dunque nostro preciso indirizzo.</p><p class="paragraph" data-counter="10" id="p-10">Nel corso dei viaggi da me effettuati in vari Paesi del vicino <span about="https://w3id.org/moro/enoam/data/141254/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/africa" typeof="deo:Reference">Continente</span> negli ultimi due anni, ho potuto rendermi conto personalmente dei notevoli passi in avanti compiuti da quei Paesi nel primo decennio della loro indipendenza, ma anche di quanto ancora resta da fare.</p><p class="paragraph" data-counter="11" id="p-11">Non possiamo pertanto non renderci conto della priorità attribuita dai Governi dell’<span about="https://w3id.org/moro/enoam/data/141254/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> indipendente alla costruzione di comunità tese ad una crescente espansione economica ed a più alti livelli di benessere.</p><p class="paragraph" data-counter="12" id="p-12">Al tempo stesso, quali amichevoli interlocutori del mondo africano sul piano politico bilaterale e nelle diverse sedi internazionali., auspichiamo che il vicino <span about="https://w3id.org/moro/enoam/data/141254/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/africa" typeof="deo:Reference">Continente</span> dia un originale apporto di idee alla soluzione dei principali temi cui la società contemporanea è chiamata oggi a far fronte e sui quali l’<span about="https://w3id.org/moro/enoam/data/141254/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> ha una parola da dire ed una azione da svolgere nell’ambito della comunità internazionale. Sono i temi della pace e della sicurezza internazionale, dell’equilibrio ecologico su scala mondiale, della salvaguardia della libertà e della dignità umana.</p><p class="paragraph" data-counter="13" id="p-13">In tale contesto, non credo di poter tralasciare un argomento che tocca da vicino le amiche Nazioni africane: cioè l’aspirazione verso una società dalla quale sia bandita ogni discriminazione fra gli uomini<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="14" id="p-14">La posizione dell’<span about="https://w3id.org/moro/enoam/data/141254/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> su tale argomento è lineare. Ne sono testimonianza i nostri interventi e le nostre prese di posizione alle Nazioni Unite e nelle altre assise internazionali.</p><p class="paragraph" data-counter="15" id="p-15">A questi principi si sono richiamati e si richiamano i grandi <span about="https://w3id.org/moro/enoam/data/141254/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>ni contemporanei, uno dei quali – tra i più prestigiosi ed autorevoli – abbiamo il piacere di avere oggi qui presente fra noi: il Presidente <span about="https://w3id.org/moro/enoam/data/141254/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/leopold-sedar-senghor" typeof="deo:Reference">Léopold Sedar Senghor</span><sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="16" id="p-16">La battaglia condotta da tali eminenti statisti in nome della libertà e della giustizia, e la solidarietà dimostrata in favore della loro causa da tutti i Paesi che hanno a cuore i valori fondamentali della nostra civiltà, ci lasciano sperare che il cammino dell’umanità non potrà essere fermato nella sua faticosa ma sicura ascesa verso un mondo più libero e più giusto.</p><p class="paragraph" data-counter="17" id="p-17">Con questi sentimenti, che sono alla base della stretta ed operante cooperazione in atto fra l’<span about="https://w3id.org/moro/enoam/data/141254/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed i Paesi del vicino <span about="https://w3id.org/moro/enoam/data/141254/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/africa" typeof="deo:Reference">Continente</span>, inauguriamo oggi il Palazzo dell’<span about="https://w3id.org/moro/enoam/data/141254/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, adeguata cornice entro cui potranno svolgersi, sotto i più favorevoli auspici, incontri fra gli operatori economici italiani e le delegazioni commerciali degli Stati africani. Consideriamo tali contatti come uno dei fattori determinanti, nel colloquio fra l’<span about="https://w3id.org/moro/enoam/data/141254/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’<span about="https://w3id.org/moro/enoam/data/141254/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, che ci auguriamo possa divenire sempre più intenso, cordiale e fecondo per i nostri Continenti e per la causa della pace.</p><ol id="curatorNotes"><li about="https://w3id.org/moro/enoam/data/141254/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione dell’unità africana (OUA) fu fondata nel 1963 per promuovere la solidarietà tra i paesi del continente. <a href="#curatornote-ref-1">↑</a></li><li about="https://w3id.org/moro/enoam/data/141254/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla questione delle politiche di <em>apartheid</em> razziale applicate in alcuni paesi africani. <a href="#curatornote-ref-2">↑</a></li><li about="https://w3id.org/moro/enoam/data/141254/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Léopold Sédar Senghor (1906-2001), poeta e ideologo della <em>négritude</em>, dal 1960 era presidente del Senegal.  <a href="#curatornote-ref-3">↑</a></li></ol></body></html>