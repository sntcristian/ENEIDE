<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.265" name="dcterms.relation"/><meta content="10.48678/unibo/aldomoro1.4.1.265" name="dcterms.identifier"/><meta content="Moro, Aldo, [Brindisi in onore di Franco Maria Malfatti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.265." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in onore di Franco Maria Malfatti]</title>
<div id="mentionMeta"><meta about="https://w3id.org/moro/enoam/data/franco-maria-malfatti" typeof="foaf:Person"/><meta about="https://w3id.org/moro/enoam/data/franco-maria-malfatti" content="Franco Maria Malfatti" property="rdfs:label"/><meta about="https://w3id.org/moro/enoam/data/franco-maria-malfatti" property="owl:sameAs" resource="http://www.wikidata.org/entity/Q469478"/><meta about="https://w3id.org/moro/enoam/data/franco-maria-malfatti" content="Malfatti, Franco Maria" property="skos:prefLabel"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/bruxelles" typeof="dcterms:Location"/><meta about="https://w3id.org/moro/enoam/data/bruxelles" content="Bruxelles" property="rdfs:label"/><meta about="https://w3id.org/moro/enoam/data/bruxelles" property="owl:sameAs" resource="http://www.wikidata.org/entity/Q239"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in onore di Franco Maria Malfatti]</h1><p>Signor <span about="https://w3id.org/moro/enoam/data/141265/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span><sup><sup><a href="#curatornote-1" id="curatornote-ref-1">[1]</a></sup></sup>,</p><p class="paragraph" data-counter="1" id="p-1">ritengo per tutti noi qui presenti specialmente significativo salutarLa l’indomani di una consultazione elettorale che ha visto il Paese teso a riaffermare, attraverso un aperto confronto di opinioni, la propria fede in quegli ideali di democrazia che costituiscono il fondamento delle nostre libere istituzioni.</p><p class="paragraph" data-counter="2" id="p-2">Che fra gli uomini più impegnati in questa vivacemente combattuta vicenda elettorale vi sia stato il <span about="https://w3id.org/moro/enoam/data/141265/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span> appena uscente dell’Esecutivo comunitario sta ad indicare che in <span about="https://w3id.org/moro/enoam/data/141265/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> non esiste soluzione di continuità tra l’opera da svolgersi a <span about="https://w3id.org/moro/enoam/data/141265/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/bruxelles" typeof="deo:Reference">Bruxelles</span> nel quadro comunitario e quella da realizzarsi nel più ristretto ambito delle politiche nazionali.</p><p class="paragraph" data-counter="3" id="p-3">Il Suo contatto con la realtà economica e sociale del nostro Paese Le ha dato modo di imprimere all’altissima carica di Capo dell’Esecutivo comunitario, che <span about="https://w3id.org/moro/enoam/data/141265/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span> ha ricoperto, quel valore politico che appare oggi quanto mai indispensabile per assolvere i compiti che i Trattati attribuiscono al Presidente della Commissione.</p><p class="paragraph" data-counter="4" id="p-4">Noi intendiamo qui oggi ricordare, per esserne stati testimoni, non solo il dinamismo di cui <span about="https://w3id.org/moro/enoam/data/141265/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span> ha dato prova nell’affrontare tali problemi cruciali per l’avvenire dell’<span about="https://w3id.org/moro/enoam/data/141265/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> quali l’ampliamento comunitario, l’avvio dell’unione economica e monetaria e il rafforzamento istituzionale, ma ancor più sottolineare l’ampia prospettiva politica in cui <span about="https://w3id.org/moro/enoam/data/141265/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span> ha saputo collocare il dibattito su dette questioni.</p><p class="paragraph" data-counter="5" id="p-5">Noi ci auguriamo oggi che questa Sua esperienza e l’autorità e il prestigio che ne ha tratto per <span about="https://w3id.org/moro/enoam/data/141265/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Lei</span> stessa e per il Paese non vadano dispersi ma che, nel quadro di quella che sarà la Sua futura attività politica, possa ancora dare il Suo contributo a quella costruzione europea di cui così bene conosce i presupposti, le strutture, gli obiettivi e purtroppo anche i limiti.</p><p class="paragraph" data-counter="6" id="p-6">L’avvenire europeo dell’<span about="https://w3id.org/moro/enoam/data/141265/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è legato alla coscienza che nel nostro Paese si avrà dell’importanza politica del processo di unificazione comunitaria, alla nostra volontà di parteciparvi e, al tempo stesso, alla capacità che la <span about="https://w3id.org/moro/enoam/data/141265/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><sup><a href="#curatornote-2" id="curatornote-ref-2">[2]</a></sup></sup> allargata saprà mostrare di adeguatamente affrontare i problemi di armonico sviluppo economico e sociale che sono posti dalla realtà stessa dell’<span about="https://w3id.org/moro/enoam/data/141265/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e soprattutto dalla posizione in essa del nostro Paese.  A tale difficile opera di reciproca e fattiva comprensione tra l’<span about="https://w3id.org/moro/enoam/data/141265/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e l’<span about="https://w3id.org/moro/enoam/data/141265/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> noi siamo certi che <span about="https://w3id.org/moro/enoam/data/141265/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Ella</span> saprà sempre dare il Suo pieno contributo.</p><p class="paragraph" data-counter="7" id="p-7">Noi siamo certi che i prossimi anni ci consentiranno di dare all’<span about="https://w3id.org/moro/enoam/data/141265/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita non solo una dimensione adeguata, ma la collocazione nel contesto mondiale che più le si addice. La nostra <span about="https://w3id.org/moro/enoam/data/141265/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> potrà, al tempo stesso, assumere quella configurazione ideale, che ne potrà fare un polo di attrazione per le aspirazioni dei popoli che ne fanno parte e soprattutto per i giovani che nel suo ambito sono destinati a vivere ed operare.</p><p class="paragraph" data-counter="8" id="p-8">Con questo auspicio, Signor <span about="https://w3id.org/moro/enoam/data/141265/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/franco-maria-malfatti" typeof="deo:Reference">Presidente</span>, levo il calice alla Sua salute e alla fortuna del Suo lavoro futuro.</p><ol id="curatorNotes"><li about="https://w3id.org/moro/enoam/data/141265/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Franco Maria Malfatti (1927-1991), giornalista ed esponente politico della Democrazia cristiana, dal 1° luglio 1970 al 21 marzo 1972 era stato presidente della Commissione europea. <a href="#curatornote-ref-1">↑</a></li><li about="https://w3id.org/moro/enoam/data/141265/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li></ol></body></html>