<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.081" name="dcterms.relation"/><meta content="10.48678/unibo/aldomoro1.3.2.081" name="dcterms.identifier"/><meta content="Moro, Aldo, [Risposta a interrogazioni e interpellanze sul Vietnam presentate al Senato], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.081." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Risposta a interrogazioni e interpellanze sulVietnampresentate al Senato</title>
<div id="mentionMeta"><meta about="https://w3id.org/moro/enoam/data/vietnam-del-sud" typeof="dcterms:Location"/><meta about="https://w3id.org/moro/enoam/data/vietnam-del-sud" content="Sud Vietnam" property="rdfs:label"/><meta about="https://w3id.org/moro/enoam/data/vietnam-del-sud" property="owl:sameAs" resource="http://www.wikidata.org/entity/Q180573"/><meta about="https://w3id.org/moro/enoam/data/luciano-mencaraglia" typeof="foaf:Person"/><meta about="https://w3id.org/moro/enoam/data/luciano-mencaraglia" content="Luciano Mencaraglia" property="rdfs:label"/><meta about="https://w3id.org/moro/enoam/data/luciano-mencaraglia" property="owl:sameAs" resource="http://www.wikidata.org/entity/Q26509592"/><meta about="https://w3id.org/moro/enoam/data/luciano-mencaraglia" content="Mencaraglia, Luciano" property="skos:prefLabel"/><meta about="https://w3id.org/moro/enoam/data/emilio-lussu" typeof="foaf:Person"/><meta about="https://w3id.org/moro/enoam/data/emilio-lussu" content="Emilio Lussu" property="rdfs:label"/><meta about="https://w3id.org/moro/enoam/data/emilio-lussu" property="owl:sameAs" resource="http://www.wikidata.org/entity/Q694799"/><meta about="https://w3id.org/moro/enoam/data/emilio-lussu" content="emilio-lussu" property="wdt:P1986"/><meta about="https://w3id.org/moro/enoam/data/emilio-lussu" content="Lussu, Emilio" property="skos:prefLabel"/><meta about="https://w3id.org/moro/enoam/data/ugo-bartesaghi" typeof="foaf:Person"/><meta about="https://w3id.org/moro/enoam/data/ugo-bartesaghi" content="Ugo Bartesaghi" property="rdfs:label"/><meta about="https://w3id.org/moro/enoam/data/ugo-bartesaghi" property="owl:sameAs" resource="http://www.wikidata.org/entity/Q58490416"/><meta about="https://w3id.org/moro/enoam/data/ugo-bartesaghi" content="Bartesaghi, Ugo" property="skos:prefLabel"/><meta about="https://w3id.org/moro/enoam/data/vietnam" typeof="dcterms:Location"/><meta about="https://w3id.org/moro/enoam/data/vietnam" content="Vietnam" property="rdfs:label"/><meta about="https://w3id.org/moro/enoam/data/vietnam" property="owl:sameAs" resource="http://www.wikidata.org/entity/Q881"/><meta about="https://w3id.org/moro/enoam/data/vietnam-del-nord" typeof="dcterms:Location"/><meta about="https://w3id.org/moro/enoam/data/vietnam-del-nord" content="Nord Vietnam" property="rdfs:label"/><meta about="https://w3id.org/moro/enoam/data/vietnam-del-nord" property="owl:sameAs" resource="http://www.wikidata.org/entity/Q172640"/><meta about="https://w3id.org/moro/enoam/data/hanoi" typeof="dcterms:Location"/><meta about="https://w3id.org/moro/enoam/data/hanoi" content="Hanoi" property="rdfs:label"/><meta about="https://w3id.org/moro/enoam/data/hanoi" property="owl:sameAs" resource="http://www.wikidata.org/entity/Q1858"/><meta about="https://w3id.org/moro/enoam/data/laos" typeof="dcterms:Location"/><meta about="https://w3id.org/moro/enoam/data/laos" content="Laos" property="rdfs:label"/><meta about="https://w3id.org/moro/enoam/data/laos" property="owl:sameAs" resource="http://www.wikidata.org/entity/Q819"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="ONU" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Alleanza atlantica" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/washington" typeof="dcterms:Location"/><meta about="https://w3id.org/moro/enoam/data/washington" content="Washington" property="rdfs:label"/><meta about="https://w3id.org/moro/enoam/data/washington" property="owl:sameAs" resource="http://www.wikidata.org/entity/Q61"/><meta about="https://w3id.org/moro/enoam/data/ginevra" typeof="dcterms:Location"/><meta about="https://w3id.org/moro/enoam/data/ginevra" content="Ginevra" property="rdfs:label"/><meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/><meta about="https://w3id.org/moro/enoam/data/indocina" typeof="dcterms:Location"/><meta about="https://w3id.org/moro/enoam/data/indocina" content="Indocina" property="rdfs:label"/><meta about="https://w3id.org/moro/enoam/data/indocina" property="owl:sameAs" resource="http://www.wikidata.org/entity/Q43467"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Risposta a interrogazioni e interpellanze sul Vietnam presentate al Senato</h1><p class="paragraph" data-counter="1" id="p-1">La situazione che si è venuta mano a mano e poi negli ultimi giorni a determinare nel Sud-Est asiatico non può destare la nostra attenzione e insieme viva preoccupazione. Non mi sorprende perciò che mi siano state presentate da diverse parti politiche così numerose richieste di precisazione, sotto forma di interpellanze o di interrogazioni. Ma prima di rispondere ad esse, mi sia consentito di dire che nella valutazione degli eventi è giusto collocarsi in una posizione responsabile che, al di là di una polemica di parte, sia atta a facilitare una esatta comprensione degli avvenimenti e dei grandi interessi della pace e della sicurezza che vi sono legati. Vorrei aggiungere che gli eventi, a quanto è dato a noi di giudicare sono tutt'ora in una fase fluida e riguardano obiettivi di stretta natura militare e non le popolazioni. Pensiamo che soluzioni possono essere trovate alla condizione che, nel rispetto degli accordi internazionali a suo tempo conclusi, si rinunci al ricorso alla violenza e si ristabilisca la situazione di tregua che tali accordi si proponevano e dentro la quale può essere ricercata e forse trovata una soluzione adeguata, che salvaguardi gli interessi delle popolazioni locali e l'equilibrio delle forze mondiali la cui sensibile alterazione costituisce di per se stessa una grave minaccia per la pace. Dopo i primi gravi episodi che hanno determinato atti di rappresaglia da parte americana, destinati ciascuno a chiudersi in se stesso altri se ne sono verificati nel <span about="https://w3id.org/moro/enoam/data/132081/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/vietnam-del-sud" typeof="deo:Reference">Sud Vietnam</span>: ciò rischia di far continuare un circolo vizioso nel quale si disperdono le possibilità di soluzioni pacifiche e si apre il rischio di un aggravamento del conflitto. </p><p class="paragraph" data-counter="2" id="p-2">Con queste premesse ho già risposto ad alcuni punti sollevati negli interventi del senatore <span about="https://w3id.org/moro/enoam/data/132081/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/luciano-mencaraglia" typeof="deo:Reference">Mencaraglia</span> e del senatore <span about="https://w3id.org/moro/enoam/data/132081/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/emilio-lussu" typeof="deo:Reference">Lussu</span> sulle origini e la natura degli avvenimenti. Lo stesso sen. <span about="https://w3id.org/moro/enoam/data/132081/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/luciano-mencaraglia" typeof="deo:Reference">Mencaraglia</span> ed anche il sen. <span about="https://w3id.org/moro/enoam/data/132081/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ugo-bartesaghi" typeof="deo:Reference">Bartesaghi</span> fanno riferimento agli accordi di <span about="https://w3id.org/moro/enoam/data/132081/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span><sup><a href="#curatornote-1" id="curatornote-ref-1">[1]</a></sup>. Ma il punto della questione è proprio questo: individuare da chi questi accordi sono stati violati. Essi, come è noto, ponendo fine alla guerra francese in <span about="https://w3id.org/moro/enoam/data/132081/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/indocina" typeof="deo:Reference">Indocina</span> divisero il <span about="https://w3id.org/moro/enoam/data/132081/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/vietnam" typeof="deo:Reference">Vietnam</span> in due zone all'altezza del 17° parallelo e ciò provocò la formazione di due governi di diverso regime sociale. Gli accordi che sancivano questa divisione prevedevano una successiva riunificazione dell'intero <span about="https://w3id.org/moro/enoam/data/132081/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/vietnam" typeof="deo:Reference">Vietnam</span> sulla base di libere elezioni. Ma ciò non avvenne a causa della situazione venutasi a determinare localmente: da una parte si sviluppò l'influenza di Pechino sul <span about="https://w3id.org/moro/enoam/data/132081/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/vietnam-del-nord" typeof="deo:Reference">nord Vietnam</span> e la pressione attiva di <span about="https://w3id.org/moro/enoam/data/132081/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/hanoi" typeof="deo:Reference">Hanoi</span> sul <span about="https://w3id.org/moro/enoam/data/132081/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/vietnam-del-sud" typeof="deo:Reference">sud Vietnam</span>; dall'altra, come conseguenza delle infiltrazioni e pressioni dal nord, il governo di Saigon chiese agli <span about="https://w3id.org/moro/enoam/data/132081/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> una assistenza diretta a difendere il proprio territorio dalle infiltrazioni degli elementi addestrati ed armati nel nord e muniti di materiale militare straniero. Questi sono i precedenti dai quali è derivata la difficile situazione odierna. Non è quindi necessario ricercare molto lontano le responsabilità di tale situazione. Essa non deriva da una volontà di premeditata aggressione degli <span about="https://w3id.org/moro/enoam/data/132081/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, vincolati a dare assistenza al <span about="https://w3id.org/moro/enoam/data/132081/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/vietnam-del-sud" typeof="deo:Reference">Vietnam del sud</span>, ma del tentativo di rompere unilateralmente una condizione di cose che è tra le eredità della guerra e della quale si può auspicare il superamento in forma pacifica. È certo vero che la situazione creatasi nel <span about="https://w3id.org/moro/enoam/data/132081/v1/mention-39" class="mention place" id="mention-39" property="dcterms:references" resource="https://w3id.org/moro/enoam/data/vietnam" typeof="deo:Reference">Vietnam</span> rappresenta un grave pericolo che ci si deve sforzare di sventare. Credo di avere indicato la strada da seguire per raggiungere tale risultato nella prima parte di queste mie dichiarazioni, allorché ho manifestato appunto l'augurio che venga trovata, in una cessazione della violenza, la base per la ricerca di una soluzione del problema di fondo. È certo che anche da parte nostra si è doverosamente attenti ad una possibile estensione del conflitto. Dobbiamo peraltro constatare che, mentre da parte del governo americano si è ripetutamente respinta l'eventualità di ogni sua estensione, l'insistenza dall'altra parte nella propria iniziativa d'attacco è sintomo preoccupante di propositi che possono andare oltre il settore in questione per coinvolgere più vasti disegni. </p><p class="paragraph" data-counter="3" id="p-3">Nello stesso quadro generale che riflette uno specifico orientamento e sul quale credo di essermi già espresso, l’on. sen. <span about="https://w3id.org/moro/enoam/data/132081/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ugo-bartesaghi" typeof="deo:Reference">Bartesaghi</span> introduce due nuovi specifici elementi sui quali ritengo sia opportuno fornire qualche precisazione. Anzitutto egli accenna alle vicende del <span about="https://w3id.org/moro/enoam/data/132081/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/laos" typeof="deo:Reference">Laos</span>. È utile che egli abbia toccato questo argomento, perché è proprio in quel settore che si è rivelata la difficoltà di assicurare, attraverso una collaborazione fra le varie tendenze, quella politica di neutralità che viene spesso invocata per il <span about="https://w3id.org/moro/enoam/data/132081/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/vietnam" typeof="deo:Reference">Vietnam</span>. Avvenimenti recenti sono appunto il riflesso di questa incapacità pratica di adattarsi ad una situazione che era stata giuridicamente fissata da un accordo internazionale, volontariamente sottoscritto dalle parti interessate. L'altro punto sollevato riguarda la possibilità per il Governo italiano di promuovere una propria azione in appoggio alla convocazione della conferenza di <span about="https://w3id.org/moro/enoam/data/132081/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span>. Mi si consenta di rispondere con tutta franchezza che il realismo politico, dal quale nella nostra responsabilità non possiamo dipartirei, ci consiglia la sola iniziativa che ci compete, quella di secondare quella soluzione che apparirà la più idonea ai paesi interessati. Sono stati avanzati suggerimenti a favore di incontri ad alto livello. Pur giudicando che questi incontri possano giovare, è difficile sperare che iniziative del genere possano realizzarsi prima che la situazione si decanti. Ed è questo che noi come ho avuto occasione di dire al principio di queste dichiarazioni, ci auguriamo che avvenga con la buona volontà di tutte le parti in causa. Ciò non significa, come ho già detto, che noi rimaniamo inerti. La nostra opera si svolge, com'è ovvio, sul piano del consiglio alla moderazione, nei termini e nei limiti sopra indicati. Posso assicurare che noi siamo in continuo contatto con tutte le fonti d'informazione e di valutazione, allo scopo di poter dare agli sviluppi della situazione una considerazione adeguata e costruttiva. </p><p class="paragraph" data-counter="4" id="p-4">Mi sembra di poter affermare che da parte degli <span about="https://w3id.org/moro/enoam/data/132081/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> la situazione è affrontata con senso di responsabilità. Abbiamo rilevato con compiacimento che, non appena gli eventi si sono prodotti, <span about="https://w3id.org/moro/enoam/data/132081/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/washington" typeof="deo:Reference">Washington</span>, nel sottolineare i ben precisi limiti della sua azione, ha provveduto ad informare il Presidente del Consiglio di Sicurezza sull'accaduto. Ciò facendo, essa ha confermato la sua fiducia nelle Nazioni Unite e di questo noi, fervidi sostenitori dell'<span about="https://w3id.org/moro/enoam/data/132081/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, non possiamo che prendere atto con soddisfazione, perché consideriamo questa procedura come una rinnovata prova di adesione alla supremazia della legge internazionale. Infine, un'ultima considerazione di ordine generale. La zona di pericolo è zona a noi remota. Non vi abbiamo interessi diretti, né impegni politici e militari, ma vi abbiamo, nella doverosa comprensione per la posizione e la responsabilità degli <span about="https://w3id.org/moro/enoam/data/132081/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, gli interessi della vocazione universale e indivisibile di pace e di sicurezza, cui abbiamo ispirato sempre la nostra attività in seno all'<span about="https://w3id.org/moro/enoam/data/132081/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span>. Il nostro obiettivo appare quindi quello di attirare l'attenzione sui pericoli che convengono nel Sud-Est asiatico e sull'opportunità di evitare, com'è dichiarato proposito degli <span about="https://w3id.org/moro/enoam/data/132081/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, il determinarsi di condizioni suscettibili di provocare l'estensione del conflitto. Vorrei concludere rivolgendo nuovamente un appello perché gli eventi vengano seguiti e commentati con giusto equilibrio, avendo presenti le esigenze della pace e della sicurezza internazionale. Confido che questo alto Consesso, nel suo senso di responsabilità, vorrà concordare con questo indirizzo che risponde ai principi che devono reggere la condotta degli affari internazionali e che sono alla base del nostro programma di Governo.  </p><ol id="curatorNotes"><li about="https://w3id.org/moro/enoam/data/132081/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Gli accordi di Ginevra del 20 luglio 1954 hanno posto termine alla guerra in Indocina. In base a tali accordi, la regione del Vietnam venne divisa in due zone: il Vietnam settentrionale con capitale Hanoi a regime comunista ed il Vietnam meridionale con capitale Saigon e con Governo gravitante verso il sistema occidentale. L’obiettivo avrebbe dovuto essere una successiva riunificazione dell'intero Vietnam. <a href="#curatornote-ref-1">↑</a></li></ol></body></html>