<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.001" name="dcterms.relation"/><meta content="10.48678/unibo/aldomoro1.4.2.001" name="dcterms.identifier"/><meta content="Moro, Aldo, [Intervista per La Rocca], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.001." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Intervista perLa Rocca]</title>
<div id="mentionMeta">
<meta about="https://w3id.org/moro/enoam/data/mezzogiorno" typeof="dcterms:Location"/>
<meta about="https://w3id.org/moro/enoam/data/mezzogiorno" content="Mezzogiorno " property="rdfs:label"/>
<meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/unione-europea" typeof="foaf:Organization"/>
<meta about="https://w3id.org/moro/enoam/data/unione-europea" content="Unione Europea" property="rdfs:label"/>
<meta about="https://w3id.org/moro/enoam/data/unione-europea" property="owl:sameAs" resource="http://www.wikidata.org/entity/Q458"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/partito-comunista-italiano" typeof="foaf:Organization"/>
<meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/>
<meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/>
<meta about="https://w3id.org/moro/enoam/data/unione-sovietica" typeof="dcterms:Location"/>
<meta about="https://w3id.org/moro/enoam/data/unione-sovietica" content="Unione Sovietica" property="rdfs:label"/>
<meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/>
<meta about="https://w3id.org/moro/enoam/data/partito-socialista-italiano" typeof="foaf:Organization"/>
<meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/>
<meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/>
<meta about="https://w3id.org/moro/enoam/data/stati-uniti-d-america" typeof="dcterms:Location"/>
<meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/>
<meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Intervista per
 <em>
  La Rocca
 </em>
 ]
</h1><p class="paragraph" data-counter="1" id="p-1">
 È comprensibile che le nostre istituzioni, ad un quarto di secolo dall’emanazione della Costituzione repubblicana, rivelino delle deficienze e che perciò un dibattito sia aperto, benché in forma non acuta, su possibili riforme in questo campo. Qualche volta si tratta di posizioni critiche relativamente marginali, come durata del mandato presidenziale, non rieleggibilità immediata, elezione diretta, revisione delle immunità parlamentari. Qualche volta, come quando si mette in discussione il modo di essere, il compito proprio della Presidenza della Repubblica o il sistema bicamerale, si va certo più in profondità. Bisogna però dire che su tutti questi temi, piccoli o grandi che siano, gli argomenti pro e contro sono, in certo senso bilanciati, sicché non si determina una forte corrente politica in favore del mutamento.
</p><p class="paragraph" data-counter="2" id="p-2">
 Valga per tutte considerare la proposta di revisione per una repubblica presidenziale. A parte i rischi, sempre presenti, di involuzione autoritaria, lo schieramento politico italiano non dovrebbe rendere affatto tranquilli circa una tale prospettiva. E se è vero, d’altra parte, che quel che è particolarmente in gioco è il modo di produzione legislativa (le mancate riforme), non si vede come un esecutivo autonomo possa essere utile a questo proposito. Le difficoltà sarebbero aggravate con il rischio di una paralisi che si manifesta chiaramente in alcuni sistemi presidenziali e non è neppure assente in quello nordamericano.
</p><p class="paragraph" data-counter="3" id="p-3">
 In complesso possiamo dire che il bilanciamento dei poteri e cioè alcuni compiti del Presidente della Repubblica, relativa stabilità del Governo, integrazione tra Corte Costituzionale e Parlamento, competenze delle Regioni, autonomia della magistratura, è nel complesso abbastanza buono, il che non impedisce che in qualche punto possa essere ritoccato. Resta da vedere se, assicurata così la libertà, emerga la figura di uno Stato libero, ma anche uno ed efficiente. A questo proposito la risposta non può essere totalmente positiva. Ma il rimedio per questo, come per ogni altro punto, mi pare risiedere, più che in riforme, in un modo di funzionamento che chiama in causa i partiti, le forze sociali, i preposti alle pubbliche funzioni. Ecco, penso che un discorso sull’inadeguatezza dell’assetto istituzionale non debba essere un modo per evadere dalle responsabilità politiche.
</p><p class="paragraph" data-counter="4" id="p-4">
 È evidente che proprio le forze politiche devono, con il loro impegno, vivificare le istituzioni ed accreditarle di fronte alla opinione pubblica. È questa la via per la quale il cittadino torni a riconoscersi nello Stato democratico nato dalla Resistenza.
</p><p class="paragraph" data-counter="5" id="p-5">
<em>
  Quali sono a suo giudizio le cause del ritorno fascista e quale la risposta democratica più efficace?
 </em>
</p><p class="paragraph" data-counter="6" id="p-6">
 Non c’è dubbio che in questo momento la pericolosa componente fascista della destra italiana si sia fatta più evidente e più aggressiva.
</p><p class="paragraph" data-counter="7" id="p-7">
 Il fenomeno allarmante si verifica al Nord come al Sud. Nel
 <span about="https://w3id.org/moro/enoam/data/142001/v1/mention-52" class="mention place" id="mention-52" property="dcterms:references" resource="https://w3id.org/moro/enoam/data/mezzogiorno" typeof="deo:Reference">
  Mezzogiorno
 </span>
 esso è più consistente, ma mi sembra abbia meno profonde radici, sia, per così dire, meno autentico e coerente. Difficile definirne, in così breve tempo, le ragioni. Giocano interessi compressi o che si sentono, più propriamente, minacciati, una certa inettitudine ad accogliere il nuovo, una sorta d’insofferenza, magari inconfessata, a vedere estendersi, compromettendo equilibri tradizionali e consolidati, l’area della dignità umana, l’esasperazione abnorme del principio di autorità sempre presente nella dialettica sociale, la spinta a costruire l’edificio della comunità senza correre rischi e cioè con componenti immobili, inerti e manovrate dall’alto. Certo è che il problema è posto e che la nostra Costituzione, pervasa com’è dallo spirito di libertà e contraria a qualsiasi forma di violenza, reca una condanna esplicita del fascismo. Essa è, infatti, ideologicamente e storicamente, l’antitesi del fascismo. Esiste già una legge applicativa abbastanza articolata. So bene che si può discutere se sia politicamente accorto deferire ad un giudice il compito di dirci se in
 <span about="https://w3id.org/moro/enoam/data/142001/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 il fascismo esiste o non esiste e che sono state avanzate idee interessanti sui poteri, certo, in questa materia, delicatissimi, del Parlamento e su quelli eventuali della Corte Costituzionale. Ora però la legge è questa e, come tutte le leggi, dev’essere osservata, se ne sussistano le condizioni. Vorrei però dire che si tratta essenzialmente di un fenomeno politico. Una accorta azione di governo, un atteggiamento responsabile dei partiti, che non offra, per la sua serietà, pretesti al montare della protesta di destra sono, insieme con le nostre convinzioni morali, il migliore (ed urgente) antidoto al fascismo risorgente in
 <span about="https://w3id.org/moro/enoam/data/142001/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e forse incoraggiato altrove.
</p><p class="paragraph" data-counter="8" id="p-8">
<em>
  Come vede la crisi economica che travaglia il nostro Paese, anche in rapporto alla
  <span about="https://w3id.org/moro/enoam/data/142001/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/unione-europea" typeof="deo:Reference">
   comunità europea
  </span>
  ?
 </em>
</p><p class="paragraph" data-counter="9" id="p-9">
 La crisi economica ha origini e ragioni complesse. Vi sono fattori internazionali; vi sono nodi strutturali non ancora sciolti; vi sono errori ed eccessi di azione politica e sindacale che non possono essere ignorati, anche se non debbono essere sopravvalutati. Le difficoltà economiche sono state invece ossessivamente utilizzate contro il centro-sinistra già nel 1963 e 1964 e poi ancora negli ultimi anni e mesi, fino a mettere in crisi questa politica di apertura democratica. È evidente che occorrono una serie d’interventi congiunturali appropriati, per non avere una ripresa su basi inflazionistiche e perciò di corto respiro. Dobbiamo, come ho già detto, ritornare seriamente ad una politica di programmazione, la quale coinvolga le forze politiche e sindacali, guidata perciò da un Governo la cui voce sia ascoltata nella società. Mi pare, del resto, che si colga un senso di responsabilità nei sindacati, che non conviene lasciare disperdere.
</p><p class="paragraph" data-counter="10" id="p-10">
 Nella programmazione sono naturalmente incluse le riforme, le quali poi non costituiscono un fatto rivoluzionario, ma una indispensabile ed improrogabile razionalizzazione del sistema, la quale ci adegui al livello dei paesi progrediti d’
 <span about="https://w3id.org/moro/enoam/data/142001/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 , con i quali siamo insieme in competizione e collaborazione.
</p><p class="paragraph" data-counter="11" id="p-11">
<em>
  Le varie crisi – economica, politica, istituzionale – che tormentano la vita nazionale sembrano anche aumentare il distacco tra opinione pubblica e classe dirigente, accentuando la crisi di sfiducia nei riguardi dell’uomo politico. Come uscirne?
 </em>
</p><p class="paragraph" data-counter="12" id="p-12">
 Il distacco tra classe politica, la quale comprende Parlamento, Partiti e Società, è un fenomeno grave e crescente. Esso pesa meno in sede di autonomie locali, dove la vicinanza dei due poli rende meno difficile un’intesa. Si tratta ad un tempo di insufficiente formazione, insufficiente informazione e di un modo di essere inadeguato dei Partiti nei confronti della società civile. Non v’è dubbio che quest’ultima è oggi diffidente, esigente e restia a concedere alle forze politiche mandati in bianco, o quasi, come per il passato. Queste ultime dunque debbono adattarsi ad una situazione nuova che richiede uno sforzo maggiore di comprensione, minori pretese di rappresentanza, una più onesta ed illuminante chiarezza di posizione e di propositi.
</p><p class="paragraph" data-counter="13" id="p-13">
 Nella sfera politica risiede certamente la sintesi necessaria ed il coronamento delle molteplici posizioni assunte a livello sociale. Non ci si può perciò sbarazzare della politica. Ma guai a noi, se non sapremo rinunciare alle nostre alchimie, alle nostre ambiguità, alla nostra pretesa di gestire dall’alto, chiedendo una confusa convalida di tanto in tanto, il destino politico della nostra comunità.
</p><p class="paragraph" data-counter="14" id="p-14">
<em>
  È nota la sua posizione per una ripresa del centro-sinistra: quali ragioni la muovono e come pensa che debba collocarsi la
  <span about="https://w3id.org/moro/enoam/data/142001/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
   Democrazia Cristiana
  </span>
  nei confronti della sinistra socialista e comunista?
 </em>
</p><p class="paragraph" data-counter="15" id="p-15">
 Com’è noto, io auspico e ritengo possibile la ripresa della politica di centro-sinistra, magari, ove sia veramente necessario, mediante uno sviluppo graduale. Sono convinto che in tal modo non solo si dispone di una maggioranza più ampia e più equamente distribuita nel Paese, ma si realizza un migliore equilibrio politico, evitando di escludere totalmente la vasta fascia del corpo elettorale che si colloca sulla sinistra. È una operazione, questa, da fare in condizioni di chiarezza, di sicurezza democratica e di autonomia. Non vedo nella prospettiva politica il venir meno delle ragioni che impediscono al
 <span about="https://w3id.org/moro/enoam/data/142001/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 di essere nel nostro Paese alternativa di governo. Resta il legame, sia pure qualche volta con spunti critici, nell’ambito della solidarietà proletaria mondiale, presidiata dall’
 <span about="https://w3id.org/moro/enoam/data/142001/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/unione-sovietica" typeof="deo:Reference">
  Unione Sovietica
 </span>
 ; resta la contestazione da parte comunista dell’appropriata collocazione internazionale dell’
 <span about="https://w3id.org/moro/enoam/data/142001/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ; resta l’incertezza sul modello di sviluppo economico sociale, sul pluralismo politico, sull’adozione della via parlamentare e nazionale per la conquista e la gestione, sempre reversibili, del potere. Questi ostacoli notoriamente non sussistono per il
 <span about="https://w3id.org/moro/enoam/data/142001/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 , anche se esso è, per la sua stessa natura e funzione, un alleato difficile. Ma non c’è ragione di non adottare una lungimirante e feconda strategia politica, anche se essa ci pone dei problemi. È qui la radice della politica di centro-sinistra. Non è opportuno coinvolgere, a nostro avviso, il
 <span about="https://w3id.org/moro/enoam/data/142001/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista
 </span>
 nella condizione di durevole opposizione che, realisticamente, sembra riservata al
 <span about="https://w3id.org/moro/enoam/data/142001/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 . Non è opportuno alimentare una diffidenza paralizzante che avrebbe il solo effetto di saldare tra loro comunisti e socialisti e rendere radicali gli schieramenti politici nel nostro Paese. Naturalmente questa posizione del
 <span about="https://w3id.org/moro/enoam/data/142001/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito Comunista
 </span>
 è causa di tensione e mette continuamente a prova la democrazia italiana. La tensione si attenua però in due modi: con una seria politica di centro-sinistra e con una reale dialettica democratica tra maggioranza ed opposizione, che salvaguardi integralmente l’autonomia della piattaforma politica di Governo.
</p><p class="paragraph" data-counter="16" id="p-16">
<em>
  Come giudica il fatto che il dissenso cattolico cerca spazio soprattutto all’estrema sinistra?
 </em>
</p><p class="paragraph" data-counter="17" id="p-17">
 Abbiamo certo rilevato con rammarico l’allontanarsi di gruppi, detti poi del dissenso, dalla
 <span about="https://w3id.org/moro/enoam/data/142001/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , per cercare a sinistra uno spazio che mi pare essi non siano riusciti a trovare. Abbiamo pieno rispetto per siffatte crisi di coscienza. Si è pensato evidentemente che non fosse utile operare in una grande formazione come la
 <span about="https://w3id.org/moro/enoam/data/142001/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , chiamata a fronteggiare molteplici esigenze, e che si dovesse rendere testimonianza su di un terreno, invece che pluralista e democratico, più radicale in senso classista.
</p><p class="paragraph" data-counter="18" id="p-18">
 L’effetto politico però, a parte la posizione dei singoli e salva la prospettiva storica, non è stato quello previsto. Si è amputata, più all’interno che all’esterno, la
 <span about="https://w3id.org/moro/enoam/data/142001/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , se ne è indebolita la caratteristica popolare, ed invece che spostare a sinistra l’asse della politica nazionale, esso è stato in certo senso arretrato con rischio crescente di radicalizzazione della lotta politica. Non è mia intenzione di fare alcuna polemica, ma solo di rilevare ancora una volta la complessità della situazione italiana e la importanza della funzione, estremamente delicata e caratteristica, che vi assolve la
 <span about="https://w3id.org/moro/enoam/data/142001/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 .
</p><p class="paragraph" data-counter="19" id="p-19">
<em>
  Come vede il «dialogo»
  <span about="https://w3id.org/moro/enoam/data/142001/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
   USA
  </span>
  -
  <span about="https://w3id.org/moro/enoam/data/142001/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
  e quale ruolo vede per l’
  <span about="https://w3id.org/moro/enoam/data/142001/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/europa" typeof="deo:Reference">
   Europa
  </span>
  nell’equilibrio mondiale?
 </em>
</p><p class="paragraph" data-counter="20" id="p-20">
 Il discorso dei rapporti
 <span about="https://w3id.org/moro/enoam/data/142001/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 -
 <span about="https://w3id.org/moro/enoam/data/142001/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e
 <span about="https://w3id.org/moro/enoam/data/142001/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 -
 <span about="https://w3id.org/moro/enoam/data/142001/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 è talmente importante e complesso da meritare di essere svolto da solo. Si può tuttavia fare almeno qualche considerazione. Si può parlare certo ancora di rapporti bilaterali tra i vari Paesi della
 <span about="https://w3id.org/moro/enoam/data/142001/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/unione-europea" typeof="deo:Reference">
  Comunità europea
 </span>
 e gli
 <span about="https://w3id.org/moro/enoam/data/142001/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 , ma quel che è di vero rilievo è il rapporto della
 <span about="https://w3id.org/moro/enoam/data/142001/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/unione-europea" typeof="deo:Reference">
  Comunità
 </span>
 come tale, di quel tanto che c’è oggi e presumibilmente vi sarà in
 <span about="https://w3id.org/moro/enoam/data/142001/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 unita, con l’America. È evidente lo sforzo di dare, grado a grado, una propria identità all’
 <span about="https://w3id.org/moro/enoam/data/142001/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 e di riconoscere, in modo ragionevole, quelli che sono i suoi propri interessi ed i modi per tutelarli.
</p><p class="paragraph" data-counter="21" id="p-21">
 Il gruppo europeo è nel contesto atlantico e l’appoggio statunitense è certo necessario sia per la difesa sia per una seria politica di distensione nel nostro continente. Ciò riconosciuto, resta vero che in questa politica globale l’
 <span about="https://w3id.org/moro/enoam/data/142001/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 non può rinunciare alla sua unità né ad un suo ruolo autonomo e significativo. Una volta proclamato l’avvento di un equilibrio multipolare nel mondo, non si può ignorare o sminuire la funzione del polo europeo. Non crediamo che questa sia l’intenzione degli
 <span about="https://w3id.org/moro/enoam/data/142001/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 né che possa immaginarsi un atteggiamento rinunciatario dell’
 <span about="https://w3id.org/moro/enoam/data/142001/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 .
</p><p class="paragraph" data-counter="22" id="p-22">
 Naturalmente l’
 <span about="https://w3id.org/moro/enoam/data/142001/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 non vuole l’isolamento e tanto meno nei confronti degli
 <span about="https://w3id.org/moro/enoam/data/142001/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 , al cui intervento essa deve di essere stata salvata due volte. Si tratta di stabilire rapporti ragionevoli e costruttivi con tutti i Paesi: Ovest, Est e Terzo Mondo. Se si avrà, come sembra, questo o quel negoziato, l’
 <span about="https://w3id.org/moro/enoam/data/142001/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 dovrà andarvi con spirito aperto, bilanciando i reciproci interessi ed avendo presente la interdipendenza politica sulla base di dignità ed autonomia di entrambe le parti. Ciò esclude che l’
 <span about="https://w3id.org/moro/enoam/data/142001/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 possa ridursi a fare una politica regionale. Essa, pur con mezzi limitati, fa una politica mondiale per sé stessa e così pure nella alleanza, che la stringe agli
 <span about="https://w3id.org/moro/enoam/data/142001/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti d’America
 </span>
 .
</p></body></html>