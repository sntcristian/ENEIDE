<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.249" name="dcterms.relation"/><meta content="10.48678/unibo/aldomoro1.4.1.249" name="dcterms.identifier"/><meta content="Moro, Aldo, [Discorsi in Calabria in vista delle elezioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.249." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorsi in Calabria in vista delle elezioni]</title>
<div id="mentionMeta"><meta about="https://w3id.org/moro/enoam/data/san-giovanni-in-fiore" typeof="dcterms:Location"/><meta about="https://w3id.org/moro/enoam/data/san-giovanni-in-fiore" content="San Giovanni in Fiore" property="rdfs:label"/><meta about="https://w3id.org/moro/enoam/data/san-giovanni-in-fiore" property="owl:sameAs" resource="http://www.wikidata.org/entity/Q53969"/><meta about="https://w3id.org/moro/enoam/data/catanzaro" typeof="dcterms:Location"/><meta about="https://w3id.org/moro/enoam/data/catanzaro" content="Catanzaro" property="rdfs:label"/><meta about="https://w3id.org/moro/enoam/data/catanzaro" property="owl:sameAs" resource="http://www.wikidata.org/entity/Q3883"/><meta about="https://w3id.org/moro/enoam/data/cosenza" typeof="dcterms:Location"/><meta about="https://w3id.org/moro/enoam/data/cosenza" content="Cosenza" property="rdfs:label"/><meta about="https://w3id.org/moro/enoam/data/cosenza" property="owl:sameAs" resource="http://www.wikidata.org/entity/Q13619"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorsi in Calabria in vista delle elezioni]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141249/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/san-giovanni-in-fiore" typeof="deo:Reference">San Giovanni in Fiore</span> e successivamente a <span about="https://w3id.org/moro/enoam/data/141249/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/catanzaro" typeof="deo:Reference">Catanzaro</span> e <span about="https://w3id.org/moro/enoam/data/141249/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/cosenza" typeof="deo:Reference">Cosenza</span> per la campagna elettorale ha, tra l’altro, fatto cenno alla conclusione anticipata della legislatura, verificatasi per la prima volta in più di 25 anni. Si tratta di un fatto eccezionale, se non propriamente drammatico. Vi sono dunque serie ragioni che stanno a base della decisione presidenziale, la quale non ha trovato, in generale, vere opposizioni tra i Partiti. Si è stati infatti consapevoli di essere giunti, per molteplici ragioni, ad un punto morto, e che una ripresa democratica ed una rinnovata collaborazione politica erano legate ad un serio chiarimento, ad un esame di coscienza, ad un ritorno alla fonte genuina del potere. Gli interrogativi che si propongono sempre in una campagna elettorale sono perciò in questa occasione più presenti ed acuti; maggiore è lo sforzo di trovare e presentare la genuina fisionomia di ogni partito. Certo questa giusta esigenza va bilanciata con l’altra di non rendere più difficile il pur necessario collegamento tra i partiti, di non fare meno salda e meno pronta la base per le coalizioni di Governo. Per quanto riguarda la <span about="https://w3id.org/moro/enoam/data/141249/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, abbiamo avuto, ed io in particolare, ha proseguito l’on. Moro, ho avuto coscienza di questo pericolo. Ma la considerazione della opportunità di dare anche alla <span about="https://w3id.org/moro/enoam/data/141249/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> la sua vera identità è stata prevalente. Il monocolore democratico cristiano<sup><a href="#curatornote-1" id="curatornote-ref-1">[1]</a></sup> nasce da questa valutazione oltre che dal dovere, il quale incombe su un <span about="https://w3id.org/moro/enoam/data/141249/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> come questo, di dare un Governo al Paese ed assicurare la continuità dello Stato.</p><p class="paragraph" data-counter="2" id="p-2">Questa fisionomia propria della <span about="https://w3id.org/moro/enoam/data/141249/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non è tanto il riflesso della contingente struttura di Governo, quanto la risultante di una lunga esperienza storica e del modo di essere del vasto e vario elettorato che si è raccolto e si raccoglie ancora, nel passare delle generazioni, intorno al <span about="https://w3id.org/moro/enoam/data/141249/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span>. Vi sono perciò dei punti fermi che sono, ad un tempo, garanzia e monito. Tali sono la natura popolare della <span about="https://w3id.org/moro/enoam/data/141249/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la sua dedizione alla causa della libertà, il suo rifuggire da posizioni estreme, la sua origine nella ispirazione cristiana e nello storico evento della Resistenza. Si discute se possa parlarsi di interclassismo a proposito della <span about="https://w3id.org/moro/enoam/data/141249/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. In realtà, quel che risulta evidente dalla costante mobilitazione elettorale del <span about="https://w3id.org/moro/enoam/data/141249/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> è il suo autentico pluralismo sociale che è poi strettamente legato al pluralismo politico. Questo è un dato originario del <span about="https://w3id.org/moro/enoam/data/141249/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, ragione ed insieme effetto della sua eccezionale capacità rappresentativa. Come si può riconoscere nella esperienza di questi anni, la responsabilità assunta di fronte ad una parte cospicua del corpo elettorale comporta il rispetto di una pluralità di forze e forme sociali ed un impegno a realizzare tra esse una sintesi giusta ed efficace.</p><p class="paragraph" data-counter="3" id="p-3">La forza della <span about="https://w3id.org/moro/enoam/data/141249/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> costituisce dunque la garanzia della sensibilità ad ogni voce ed esigenza nella comunità nazionale. È evidente che, quando si parla di una giusta sintesi, l’accento è posto, nello spirito della Costituzione repubblicana, sulle ragioni di presenza, di eguaglianza, di progresso del mondo del lavoro: sul valore di ogni persona e di ogni iniziativa, ma nel rispetto dell’interesse generale. Se sono escluse rigide pregiudiziali, il significato della nostra azione è nel senso dell’apertura e dell’avvenire. Ed è guardando a questa prospettiva che è richiesto il consenso rinnovato del corpo elettorale.</p><ol id="curatorNotes"><li about="https://w3id.org/moro/enoam/data/141249/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al governo preelettorale Andreotti. <a href="#curatornote-ref-1">↑</a></li></ol></body></html>