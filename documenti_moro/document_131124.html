<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.124" name="dcterms.relation"/><meta content="10.48678/unibo/aldomoro1.3.1.124" name="dcterms.identifier"/><meta content="Moro, Aldo, [Tribuna politica 7 novembre 1962], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.124." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Tribuna politica del 7 novembre 1962]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Tribuna politica del 7 novembre 1962]</h1><p class="paragraph" data-counter="1" id="p-1">Alla vigilia di un altro turno, limitato ma importante, di elezioni amministrative<sup><a href="#curatornote-1" id="curatornote-ref-1">[1]</a></sup>, mi è gradito rivolgermi all’elettorato con un caloroso appello a comprendere e sostenere la nostra azione politica, con un invito a manifestare ancora una volta la solidarietà già tante volte espressa alla <span about="https://w3id.org/moro/enoam/data/131124/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La <span about="https://w3id.org/moro/enoam/data/131124/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è da tanti anni ormai al centro della vita nazionale e garantisce con la sua forza, la sua unità, la sua prontezza nel raccogliere ogni elemento nuovo della realtà sociale, l’equilibrio politico e la vita democratica nel nostro Paese.</p><p class="paragraph" data-counter="2" id="p-2">Contro l’insidia o la violenza delle forze totalitarie, con la collaborazione leale dei partiti democratici, essa ha tutelato sinora in modo inflessibile la libertà del popolo italiano. Ha assicurato così la molteplicità dei partiti, la libertà del dibattito, il reale potere di ogni cittadino di decidere con il proprio voto, ad ogni scadenza, dell’ordine della comunità e del destino della nazione. Ha assicurato ancora la varietà e libertà della vita economica e sociale, che essa si è sempre rifiutata di mortificare in rigidi schemi collettivistici; ha assicurato infine, nella libertà e con la libertà, il reale progresso della nazione che in questi anni, gli anni della determinante presenza della <span about="https://w3id.org/moro/enoam/data/131124/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> alla guida del Paese, ha cambiato il suo volto per un prodigioso sviluppo dell’economia, per una maggiore giustizia tra i cittadini, per una crescente dignità di tutti. Non partito di classe, ma partito di popolo, la <span about="https://w3id.org/moro/enoam/data/131124/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è stata promotrice di reale giustizia, senza alcun esclusivismo, in una completa ed equanime interpretazione della realtà sociale, con l’attenzione sempre rivolta, però, verso coloro ai quali si deve rendere giustizia, con un’ansia appassionata e operosa di rinnovamento e di riscatto. </p><p class="paragraph" data-counter="3" id="p-3">Queste cose essa ha fatto, non da sola certamente, ma sempre con un ruolo preminente, in ragione degli ideali ai quali si ispira, ideali cristiani di libertà e solidarietà, con l’autorità e il prestigio che derivano dalla sua forza, cresciuta man mano per l’altezza di quegli ideali e la costante ed efficace contrapposizione al comunismo.</p><p class="paragraph" data-counter="4" id="p-4">Ebbene gli stessi obiettivi politici, gli stessi ideali umani, gli stessi valori morali e religiosi che caratterizzarono in passato il nostro partito e ne ispirarono l’azione, si ritrovano ancora integri nella <span about="https://w3id.org/moro/enoam/data/131124/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; e la stessa necessità storica che valeva ieri, ancor oggi sospinge vaste masse di popolo e diversi ceti sociali a stringersi intorno alla <span about="https://w3id.org/moro/enoam/data/131124/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> per garantire in <span about="https://w3id.org/moro/enoam/data/131124/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> le libere istituzioni.</p><p class="paragraph" data-counter="5" id="p-5">Oggi come ieri si tratta di assicurare a una visione cristiana e libera della società la forza necessaria perché essa possa porsi come alternativa a una politica di disordinati mutamenti, di livellamento collettivistico, di compressione della libertà. Chiediamo comprensione e consenso, non per cambiare, ma per andare avanti ancora più decisamente e speditamente sulla nostra strada, per condurre a termine la grande opera: fare l’<span about="https://w3id.org/moro/enoam/data/131124/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> libera, ricca, giusta e civile, salvandola dal comunismo e dal fascismo.</p><p class="paragraph" data-counter="6" id="p-6">Abbiamo certo dinanzi a noi problemi nuovi, che sono posti dallo stesso impetuoso balzo in avanti compiuto dalla vita economica, sociale e politica del Paese; problemi che accentuano nella società italiana l’esigenza di giustizia e di libertà, e chiedono alle forze politiche di corrispondere a questo processo di sviluppo, con aperture, senso di responsabilità, schietta volontà di assicurare l’evoluzione sociale nell’ordine democratico. La <span about="https://w3id.org/moro/enoam/data/131124/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> affronta questi problemi, che sono in forma nuova e più avanzati i problemi con i quali essa si è cimentata in passato, ed insieme quelli sempre presenti dell’ordine pubblico, della garanzia democratica, della sicurezza internazionale, con la stessa ispirazione, con la stessa visione, con la stessa prospettiva politica che hanno caratterizzato la sua azione in questi anni. Essa ha le stesse preoccupazioni e le stesse speranze, lavora per la costruzione di una società libera e giusta, che sia difesa di fronte al comunismo e ad ogni altra minaccia totalitaria, ma sia anche liberata dalle suggestioni del comunismo, attraverso un’azione incisiva di sviluppo democratico, di educazione politica, di crescente giustizia nella vita sociale. Noi siamo, oggi come ieri, la più forte difesa di fronte al comunismo, anche perché siamo una valida ed efficace alternativa ad esso. I confini tra <span about="https://w3id.org/moro/enoam/data/131124/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e comunismo sono stati tracciati una volta per sempre in termini di rigorosa contrapposizione, sul terreno della concezione dell’uomo, degli ideali morali, del valore decisivo e definitivo della libertà, di una strutturazione di una società non livellata, ma invece mobile, aperta, libera e varia. Questi confini non sono stati e non saranno mai superati, né consapevolmente, né per leggerezza. La destra è ancora oggi all’attacco della <span about="https://w3id.org/moro/enoam/data/131124/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, con gli stesso argomenti di ieri. Ci accusa di debolezza verso il comunismo solo perché noi non accettiamo di condurre la lotta sul terreno del privilegio sociale e della reazione politica. Noi diciamo invece che la nostra opposizione è più vera e costruttiva, alla lunga più efficace, e infatti non alla destra, ma a noi va la polemica del comunismo, contro di noi è condotto l’attacco a fondo. Le iniziali compiacenze tattiche, che qualcuno ha voluto porre a nostro carico e a carico del Governo presieduto dall’on. <span about="https://w3id.org/moro/enoam/data/131124/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-2" id="curatornote-ref-2">[2]</a></sup>, hanno dato luogo subito al reale e naturale atteggiamento ostile del comunismo nei confronti della <span about="https://w3id.org/moro/enoam/data/131124/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Noi siamo per i comunisti il grande avversario, ed è soprattutto rafforzando la <span about="https://w3id.org/moro/enoam/data/131124/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che ancor oggi si respinge indietro in <span about="https://w3id.org/moro/enoam/data/131124/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> il comunismo, e si rende sicuro il Paese di fronte ad ogni rischio di avventure.</p><p class="paragraph" data-counter="7" id="p-7">Di fronte alle complessità dei nuovi problemi, nell’intento di rendere sempre meno influente il <span about="https://w3id.org/moro/enoam/data/131124/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> nella vita pubblica italiana, tagliandone i pericolosi collegamenti con altre forze politiche, nello sforzo di valorizzare tutti coloro che vogliono schiettamente operare per fini di libertà, la <span about="https://w3id.org/moro/enoam/data/131124/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha sperimentato talune possibilità di collaborazione con il <span about="https://w3id.org/moro/enoam/data/131124/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista italiano</span>. Essa ha dunque tentato, nel suo senso di responsabilità e con prudenza, di aprire una nuova strada, offrendo una piattaforma schiettamente democratica alla azione del <span about="https://w3id.org/moro/enoam/data/131124/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>; indicando una alternativa reale e importante alla politica frontista, aprendo una prospettiva di partecipazione al potere democratico a un partito operaio. È una prospettiva quest’ultima che riguarda l’avvenire e che, per divenire concreta, richiede una confluenza senza riserve, senza timidezze, del <span about="https://w3id.org/moro/enoam/data/131124/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> su posizioni politiche che inquadrino l’azione liberatrice e di giustizia in una reale garanzia della vita democratica contro la minaccia del disordine, in una schietta adesione alle varie esigenze di libertà che si pongono in una società in sviluppo, in una politica internazionale tutta coerente alle alleanze consacrate dal voto popolare e fermamente rivolta a obiettivi di pace nella sicurezza.</p><p class="paragraph" data-counter="8" id="p-8">Questo è il problema di domani, la cui soluzione impone ai socialisti precise assunzioni di responsabilità.  Oggi il nostro comune impegno è minore, anche se non irrilevante. Mentre si svolge ancora il cauto esperimento di indiretti contatti dei partiti democratici con il <span about="https://w3id.org/moro/enoam/data/131124/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, il quale significa per noi un atto di buona volontà e di speranza, e chiede, sollecita buona volontà e speranza da parte degli altri, nessuno può dire onestamente che qualche cosa sia avvenuto che contraddica alla politica tradizionale dei partiti democratici, e comprometta per compiacere altri gli interessi fondamentali del Paese per quanto riguarda la sicurezza democratica e la ben definita posizione internazionale dell’<span about="https://w3id.org/moro/enoam/data/131124/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. La nazionalizzazione dell’industria elettrica, ritenuta necessaria per dare allo Stato il pieno controllo di un settore che condiziona lo sviluppo della vita economica del Paese, se indica la capacità di intervenire severamente a fini di giustizia e di maggiore libertà per tutti, non modifica, proprio per la riconosciuta e dichiarata singolarità di questo provvedimento, la nostra costante direttiva che pone a base dello sviluppo la libera impresa, e ad essa intende offrire in un ordine più serio l’occasione per scelte razionali e utili alla collettività. E nessuno neppure potrebbe onestamente ritenere che in questa esperienza alla quale è stato dato l’avvio, e che si compie con la nostra responsabile e tesa attenzione, si sia verificata una qualsiasi pericolosa confusione tra i partiti impegnati, i quali, restando indipendenti e diversi, cercano di comprovare se sia possibile un contatto utile tra loro. Una cosa, dunque, è certa. Noi non siamo diventati un partito marxista o un partito collettivista: siamo rimasti un partito ispirato a ideali cristiani, un partito popolare ma non classista, un partito di libertà e di solidarietà sociale, un partito che ha fatto una scelta definitiva per la libertà e, conseguentemente, per il mondo occidentale nel quale la libertà si esprime, e che su questa base, consapevole come essa sia effettiva, ha assunto sinora e assumerà ancora in avvenire la massima responsabilità nella vita politica italiana. Noi pensiamo che qualche movimento possa verificarsi, e in qualche misura si sia verificato, verso queste posizioni, che prima di essere proprie della <span about="https://w3id.org/moro/enoam/data/131124/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> riflettono gli interessi storici del Paese. Crediamo che sia un gran merito aver cominciato a sbloccare una situazione sterile e pericolosa, che rischia di congelare ai margini della vita democratica importanti forze popolari. Ecco, in ogni caso noi siamo qui, con la fedeltà ai nostri ideali, con la continuità della nostra azione politica, con un gran senso di responsabilità di fronte al Paese. Noi garantiamo che si allarghi, e non si restringa, l’area democratica, che il Paese sia sicuro nelle sue istituzioni, nella sua libertà, nei suoi confini, nelle sue tradizioni e nei suoi ideali. Vogliamo certo più giustizia, più libertà, più sicurezza per tutti, ma non accetteremo nessun cambiamento nelle posizioni essenziali che riguardano l’<span about="https://w3id.org/moro/enoam/data/131124/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica, così come noi in questi anni l’abbiamo costruita, interpretandone le fondamentali esigenze. Per questo chiediamo una rinnovata fiducia, per questo chiediamo forza per la <span about="https://w3id.org/moro/enoam/data/131124/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Noi pensiamo che occorra ancora al paese un partito come il nostro, e siamo certi che, per consenso di milioni e milioni di italiani, una grande forza, la nostra forza potrà impegnarsi a difendere ideali cristiani e democratici, a realizzare con preminente responsabilità nel dialogo tra i partiti una società libera e giusta, nella quale restino integri i valori fondamentali della nostra civiltà.</p><ol id="curatorNotes"><li about="https://w3id.org/moro/enoam/data/131124/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’11-12 novembre 1962 si sarebbero svolte le elezioni amministrative in 266 comuni e nella provincia di Massa e Carrara. <a href="#curatornote-ref-1">↑</a></li><li about="https://w3id.org/moro/enoam/data/131124/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. Rispetto al Pci, Moro si riferisce in particolare alla disponibilità dei comunisti a votare il provvedimento di nazionalizzazione dell’energia elettrica, che sarebbe stato approvato con la Legge 6 dicembre 1962, n. 1643. <a href="#curatornote-ref-2">↑</a></li></ol></body></html>