<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.103" name="dcterms.relation"/><meta content="10.48678/unibo/aldomoro1.3.2.103" name="dcterms.identifier"/><meta content="Moro, Aldo, [Messaggio alla Rai per la ricorrenza del 2 giugno], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.103." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Messaggio alla Rai per la ricorrenza del 2 giugno</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Messaggio alla Rai per la ricorrenza del 2 giugno</h1><p class="paragraph" data-counter="1" id="p-1">Italiani, celebriamo oggi la nostra festa nazionale. Celebriamo la nostra Patria, l'<span about="https://w3id.org/moro/enoam/data/132103/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, nella sua gloriosa storia di lotte, di sacrifici, di dolori, ma anche di mirabili affermazioni in ogni campo e di sviluppo civile e politico; l'<span about="https://w3id.org/moro/enoam/data/132103/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nella sua tradizione cristiana e democratica; l'<span about="https://w3id.org/moro/enoam/data/132103/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in continuo mutamento e progresso nella vigorosa volontà popolare di conquistare un avvenire di prosperità, di libertà, di giustizia e di pace. Mi rivolgo perciò a voi, cittadini, con un saluto cordiale ed un fervido augurio in questo giorno che esalta la nostra comunità e perciò allieta ed inorgoglisce ciascuno di voi. Perché ciascuno di voi è erede e custode della grande tradizione e dei valori propri della nostra Patria ed, insieme, partecipe, nel vincolo della civile solidarietà, del grande sforzo di rinnovamento e di sviluppo umano che caratterizza l'<span about="https://w3id.org/moro/enoam/data/132103/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in questo momento difficile, ma creativo della nostra storia nazionale. </p><p class="paragraph" data-counter="2" id="p-2">È questo dunque il giorno che esalta la nostra dignità e la nostra responsabilità come singoli e come popolo, la nostra unità e solidarietà; la nostra comune volontà di vivere liberi in pace e giustizia, rivendicando i diritti umani ed adempiendo a tutti i doveri che la nostra coscienza morale e civica ci detta, per rendere appunto libera, giusta, sicura e pacifica la nostra Patria. L'<span about="https://w3id.org/moro/enoam/data/132103/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> celebra la sua festa nazionale nel giorno della proclamazione della Repubblica, espressione altamente significativa del compiuto processo di sviluppo democratico del nostro Paese, della assoluta eguaglianza dei cittadini nell'ordinamento politico della società italiana. </p><p class="paragraph" data-counter="3" id="p-3">Rendiamo perciò omaggio al Presidente della Repubblica on. <span about="https://w3id.org/moro/enoam/data/132103/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Giuseppe Saragat</span> che impersona cosi degnamente le istituzioni repubblicane e rappresenta l'unità nazionale. Rendiamo omaggio, soprattutto nel cinquantesimo anniversario del glorioso 24 maggio 1915<sup><a href="#curatornote-1" id="curatornote-ref-1">[1]</a></sup>, alle Forze Armate la cui festa, in modo naturale e significativo, si identifica con la nostra festa nazionale. Sono esse degna espressione del popolo italiano, presidio della indipendenza della Patria e delle libere istituzioni, impegnate, oggi come sempre, ad assolvere un altissimo e difficile compito di sicurezza e di pace, che le addita alla riconoscenza della Nazione. Rendiamo omaggio al Parlamento, alla Corte Costituzionale, alla Magistratura, all'Amministrazione ed a quanti operano per rendere vivo, efficace, vicino al popolo l'ordine costituzionale di libertà e di giustizia che l'<span about="https://w3id.org/moro/enoam/data/132103/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si è dato in forza di una grande conquista civile, che vogliamo ricordare specie in questo anno celebrativo della Resistenza e della Liberazione. Rendiamo omaggio a quanti nella cultura, nella tecnica, nella scuola, nel mondo del lavoro e dell'impresa operano con tanta dedizione e passione a servizio del Paese. Italiani, è certo motivo di soddisfazione in questo momento il volgerei indietro, per cogliere, nel lontano e recente passato, le difficoltà superate, le conquiste compiute, le importanti affermazioni conseguite in ogni campo in forza dell'iniziativa, del coraggio, dello spirito di sacrificio, della solidarietà degli italiani. </p><p class="paragraph" data-counter="4" id="p-4">Ma altri compiti stanno dinanzi a noi in un'epoca storica di grandi trasformazioni nel nostro Paese e nel mondo, in una epoca che vede il sempre più vigoroso affermarsi dei diritti di tutti i cittadini e di tutti gli uomini ed è chiamata a rendere più libera, giusta ed umana la nostra società. Ma ciò richiede, insieme con una ferma rivendicazione di diritti, un forte senso di misura, di responsabilità, di solidarietà civica. Perché la vitalità delle libere istituzioni, le quali sole possono garantire questo grande sforzo di giustizia, è assicurata ad un tempo dalla lucida coscienza dei diritti e dalla pronta accettazione dei doveri che una società ordinata e giusta propone. Occorre molto senso di responsabilità per godere tutta la libertà e realizzare tutta la giustizia alle quali ogni paese moderno e civile è chiamato. A realizzare questo grande sviluppo anche l'<span about="https://w3id.org/moro/enoam/data/132103/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è chiamata. Essa lo conseguirà, ne sono certo, per l'intelligente e volenteroso impegno di tutti gli italiani. Viva la Repubblica. Viva l'<span about="https://w3id.org/moro/enoam/data/132103/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. </p><ol id="curatorNotes"><li about="https://w3id.org/moro/enoam/data/132103/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> È la data che segna l’ingresso dell’Italia nella Prima guerra mondiale <a href="#curatornote-ref-1">↑</a></li></ol></body></html>