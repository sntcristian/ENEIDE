<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.049" name="dcterms.relation"/><meta content="10.48678/unibo/aldomoro1.2.2.049" name="dcterms.identifier"/><meta content="Moro, Aldo, [Sulle modifiche al testo unico delle leggi per l’elezione della Camera dei deputati. La formazione degli scrutatori], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.049." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al testo unico delle leggi per l’elezione della Camera dei deputati. La formazione degli scrutatori]</title>
<div id="mentionMeta"><meta about="https://w3id.org/moro/enoam/data/lucio-mario-luzzatto" typeof="foaf:Person"/><meta about="https://w3id.org/moro/enoam/data/lucio-mario-luzzatto" content="Lucio Mario Luzzatto" property="rdfs:label"/><meta about="https://w3id.org/moro/enoam/data/lucio-mario-luzzatto" property="owl:sameAs" resource="http://www.wikidata.org/entity/Q3838895"/><meta about="https://w3id.org/moro/enoam/data/lucio-mario-luzzatto" content="Luzzatto, Lucio, Mario" property="skos:prefLabel"/><meta about="https://w3id.org/moro/enoam/data/domenico-latanza" typeof="foaf:Person"/><meta about="https://w3id.org/moro/enoam/data/domenico-latanza" content="Domenico Latanza" property="rdfs:label"/><meta about="https://w3id.org/moro/enoam/data/domenico-latanza" property="owl:sameAs" resource="http://www.wikidata.org/entity/Q27467947"/><meta about="https://w3id.org/moro/enoam/data/domenico-latanza" content="Latanza, Domenico" property="skos:prefLabel"/><meta about="https://w3id.org/moro/enoam/data/antonio-pesenti" typeof="foaf:Person"/><meta about="https://w3id.org/moro/enoam/data/antonio-pesenti" content="Antonio Pesenti" property="rdfs:label"/><meta about="https://w3id.org/moro/enoam/data/antonio-pesenti" property="owl:sameAs" resource="http://www.wikidata.org/entity/Q3620028"/><meta about="https://w3id.org/moro/enoam/data/antonio-pesenti" content="antonio-mario-pesenti" property="wdt:P1986"/><meta about="https://w3id.org/moro/enoam/data/antonio-pesenti" content="Pesenti, Antonio" property="skos:prefLabel"/><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/federico-torretta" typeof="foaf:Person"/><meta about="https://w3id.org/moro/enoam/data/federico-torretta" content="Federico Torretta" property="rdfs:label"/><meta about="https://w3id.org/moro/enoam/data/federico-torretta" property="owl:sameAs" resource="http://www.wikidata.org/entity/Q19766315"/><meta about="https://w3id.org/moro/enoam/data/federico-torretta" content="Torretta, Federico" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al testo unico delle leggi per l’elezione della Camera dei deputati. La formazione degli scrutatori]</h1><p class="paragraph" data-counter="1" id="p-1">Credo<sup><a href="#curatornote-1" id="curatornote-ref-1">[1]</a></sup> non occorrano troppe argomentazioni per contrastare gli speciosi motivi con i quali l’onorevole <span about="https://w3id.org/moro/enoam/data/122049/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/lucio-mario-luzzatto" typeof="deo:Reference">Luzzatto</span><sup><a href="#curatornote-2" id="curatornote-ref-2">[2]</a></sup> ha tentato di affermare l’ammissibilità dell’emendamento <span about="https://w3id.org/moro/enoam/data/122049/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span><sup><a href="#curatornote-3" id="curatornote-ref-3">[3]</a></sup> all’emendamento <span about="https://w3id.org/moro/enoam/data/122049/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span><sup><a href="#curatornote-4" id="curatornote-ref-4">[4]</a></sup>. Anzitutto ha sostenuto l’onorevole <span about="https://w3id.org/moro/enoam/data/122049/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/lucio-mario-luzzatto" typeof="deo:Reference">Luzzatto</span> che non si può fare, in questo caso, riferimento all’estraneità alla materia dell’emendamento che si intenderebbe votare, in quanto la materia in discussione sarebbe l’ordine del giorno <span about="https://w3id.org/moro/enoam/data/122049/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span>, del quale l’emendamento <span about="https://w3id.org/moro/enoam/data/122049/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> sarebbe un tentativo di modificazione.</p><p class="paragraph" data-counter="2" id="p-2">Ora, io già su questo punto dissento da quanto asserisce l’onorevole <span about="https://w3id.org/moro/enoam/data/122049/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/lucio-mario-luzzatto" typeof="deo:Reference">Luzzatto</span>, poiché ritengo che la materia cui fa riferimento l’articolo 90<sup><a href="#curatornote-5" id="curatornote-ref-5">[5]</a></sup> e in base a cui il <span about="https://w3id.org/moro/enoam/data/122049/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span> ha deciso l’estraneità dell’emendamento che si tenderebbe a far votare è la discussione generale in cui è inserito l’emendamento e non già l’ordine del giorno particolare cui l’emendamento stesso si riferisce. Il Presidente della Camera<sup><a href="#curatornote-6" id="curatornote-ref-6">[6]</a></sup> ha ritenuto, e la Camera ha accettato concordemente, che siano da ritenere estranee alla materia della discussione attuale, cioè alla legge elettorale, tutte le questioni che riguardano, per così dire, non la legge elettorale, ma la politica elettorale del Governo o ciò che è opportuno che si faccia una volta approvata la legge: in questo caso, per illuminare l’elettorato, per illuminare gli scrutatori e via dicendo.</p><p class="paragraph" data-counter="3" id="p-3">Così che non vi è dubbio che la materia con la quale deve stabilirsi il raffronto per giudicare della pertinenza o meno di questo emendamento <span about="https://w3id.org/moro/enoam/data/122049/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> è la legge in discussione. Di conseguenza l’emendamento <span about="https://w3id.org/moro/enoam/data/122049/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> appare totalmente estraneo alla materia stessa. </p><p class="paragraph" data-counter="4" id="p-4">Ma vi è, di più, che, quand’anche si dovesse ritenere con l’onorevole <span about="https://w3id.org/moro/enoam/data/122049/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/lucio-mario-luzzatto" typeof="deo:Reference">Luzzatto</span> – ed io non lo ritengo – che la materia su cui si debba fondare la pertinenza o meno dell’argomento sia l’ordine del giorno <span about="https://w3id.org/moro/enoam/data/122049/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span>, anche in questo caso riterrei estraneo ugualmente l’emendamento <span about="https://w3id.org/moro/enoam/data/122049/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span>. Infatti nell’ordine del giorno <span about="https://w3id.org/moro/enoam/data/122049/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span> e nell’emendamento <span about="https://w3id.org/moro/enoam/data/122049/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> si prendono due posizioni assolutamente diverse. Nell’ordine del giorno <span about="https://w3id.org/moro/enoam/data/122049/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span> si fa un’affermazione di chiaro significato politico, in quanto l’onorevole <span about="https://w3id.org/moro/enoam/data/122049/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span>, che ritiene questa legge eccessivamente complicata, chiede si faccia qualche cosa per illuminare dal punto di vista politico l’elettorato, per illuminarlo sulle conseguenze politiche della legge. L’onorevole <span about="https://w3id.org/moro/enoam/data/122049/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span>, invece, chiede niente altro che un corso di addestramento professionale per gli scrutatori, per i rappresentanti di lista, cioè per coloro i quali sono chiamati soltanto a compiere le operazioni tecniche di carattere elettorale. Ora, tra la valutazione politica che è implicita nell’ordine del giorno <span about="https://w3id.org/moro/enoam/data/122049/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span> e la valutazione tecnica discutibile che è implicita nell’emendamento <span about="https://w3id.org/moro/enoam/data/122049/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span>, mi pare che non vi sia nessuna particolare affinità.</p><p class="paragraph" data-counter="5" id="p-5">Comunque, questa è soltanto una subordinata, perché io ritengo che in linea principale l’estraneità deve essere fissata con riguardo alla materia generale della discussione, e cioè alla legge elettorale nella tipica correzione proposta alla proporzionale. Ora, che cosa è avvenuto? E avvenuto che, fissato il principio della estraneità di questi ordini del giorno alla materia in discussione e stabilito che essi pertanto debbano essere votati successivamente all’approvazione della legge che è appunto il presupposto per poter prendere in considerazione siffatti ordini del giorno, il Presidente ha esaminato caso per caso i vari ordini del giorno presentati e tra questi ve n’è uno, dell’onorevole <span about="https://w3id.org/moro/enoam/data/122049/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/federico-torretta" typeof="deo:Reference">Torretta</span><sup><a href="#curatornote-7" id="curatornote-ref-7">[7]</a></sup>, che esprimeva in modo preciso lo stesso concetto che l’onorevole <span about="https://w3id.org/moro/enoam/data/122049/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> vorrebbe introdurre attraverso il suo emendamento. È a questo punto che vi è stato un pronunciamento del Presidente (e vi è stata anche la replica del proponente) nel senso che la materia che l’onorevole <span about="https://w3id.org/moro/enoam/data/122049/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span> vuole ora riproporre sotto forma di emendamento è stata definita materia da non potersi trattare in questo momento; se ne tratterà semmai alla fine.</p><p class="paragraph" data-counter="6" id="p-6">Sicché vi sono almeno due ragioni che rendono assolutamente impossibile la proponibilità dell’emendamento <span about="https://w3id.org/moro/enoam/data/122049/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span>: vi è la questione di principio della estraneità, dichiarata dal Presidente; vi è una specie di interpretazione autentica di tale estraneità, in quanto il Presidente, in relazione ad altro ordine del giorno analogo, ha già dichiarato in modo categorico non trattarsi di materia che possa essere considerata in questo momento.</p><p class="paragraph" data-counter="7" id="p-7">Né si possono dolere gli altri colleghi che, venendo meno l’emendamento <span about="https://w3id.org/moro/enoam/data/122049/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/domenico-latanza" typeof="deo:Reference">Latanza</span>, si rendano impossibili i loro emendamenti a questo emendamento. Perché gli emendamenti sono appunto ammessi in questa sede soltanto come emendamenti ad altri emendamenti e, pertanto, mancando la base emendabile, non può non cadere anche ogni possibilità di emendare. Gli altri colleghi possono dolersi di non aver presentato in tempo utile altri emendamenti all’ordine del giorno <span about="https://w3id.org/moro/enoam/data/122049/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span>, ma in questo momento la soluzione della questione è perfettamente chiara: noi appoggiamo la decisione dell’onorevole Presidente.</p><ol id="curatorNotes"><li about="https://w3id.org/moro/enoam/data/122049/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito ad un emendamento proposto dall’onorevole Domenico Latanza – di modifica dell’ordine del giorno dell’onorevole Antonio Pesenti, in cui si chiede di rinviare la discussione per articoli – relativo alla istituzione di corsi di istruzione per scrutatori. <a href="#curatornote-ref-1">↑</a></li><li about="https://w3id.org/moro/enoam/data/122049/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lucio Mario Luzzatto (1913-1986), avvocato, politico, deputato nella I legislatura per il gruppo socialista. <a href="#curatornote-ref-2">↑</a></li><li about="https://w3id.org/moro/enoam/data/122049/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Domenico Latanza (1908-1991), funzionario pubblico, deputato nella I legislatura per il gruppo democratico cristiano, dal luglio 1951 al gruppo misto.  <a href="#curatornote-ref-3">↑</a></li><li about="https://w3id.org/moro/enoam/data/122049/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Antonio Pesenti (1910-1973), economista, docente universitario, politico, deputato all’Assemblea costituente e nella I legislatura per il gruppo comunista. <a href="#curatornote-ref-4">↑</a></li><li about="https://w3id.org/moro/enoam/data/122049/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il testo dell’articolo 90 del regolamento della Camera dei deputati è il seguente: «Il Presidente ha facoltà di negare l’accettazione e lo svolgimento di ordini del giorno, emendamenti o articoli aggiuntivi che siano formulati con frasi sconvenienti, o siano relativi ad argomenti affatto estranei all’oggetto della discussione, ovvero siano preclusi da precedenti deliberazioni, e può rifiutarsi di metterli in votazione. Se il deputato insiste e il Presidente ritenga opportuno consultare l’Assemblea, questa decide senza discussione per alzata e seduta. Tale disposizione si applica anche alla presentazione di interrogazioni, interpellanze e mozioni». <a href="#curatornote-ref-5">↑</a></li><li about="https://w3id.org/moro/enoam/data/122049/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente della Camera è Giovanni Gronchi (1887-1978) ma al momento dell’intervento di Moro a presiedere la seduta è Giovanni Leone (1908-2001). <a href="#curatornote-ref-6">↑</a></li><li about="https://w3id.org/moro/enoam/data/122049/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Federico Torretta (1890-1975), insegnante, politico, deputato nella I legislatura per il gruppo comunista. <a href="#curatornote-ref-7">↑</a></li></ol></body></html>