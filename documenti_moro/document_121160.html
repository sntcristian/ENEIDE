<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.160" name="dcterms.relation"/><meta content="10.48678/unibo/aldomoro1.2.1.160" name="dcterms.identifier"/><meta content="Moro, Aldo, [La funzione legislativa e lo scrutinio segreto], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.160." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La funzione legislativa e lo scrutinio segreto]</title>
<div id="mentionMeta"><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/meuccio-ruini" typeof="foaf:Person"/><meta about="https://w3id.org/moro/enoam/data/meuccio-ruini" content="Meuccio Ruini" property="rdfs:label"/><meta about="https://w3id.org/moro/enoam/data/meuccio-ruini" property="owl:sameAs" resource="http://www.wikidata.org/entity/Q363018"/><meta about="https://w3id.org/moro/enoam/data/meuccio-ruini" content="meuccio-ruini" property="wdt:P1986"/><meta about="https://w3id.org/moro/enoam/data/meuccio-ruini" content="Ruini, Meuccio" property="skos:prefLabel"/><meta about="https://w3id.org/moro/enoam/data/egidio-tosato" typeof="foaf:Person"/><meta about="https://w3id.org/moro/enoam/data/egidio-tosato" content="Egidio Tosato" property="rdfs:label"/><meta about="https://w3id.org/moro/enoam/data/egidio-tosato" property="owl:sameAs" resource="http://www.wikidata.org/entity/Q3720404"/><meta about="https://w3id.org/moro/enoam/data/egidio-tosato" content="Tosato, Egidio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La funzione legislativa e lo scrutinio segreto]</h1><p class="paragraph" data-counter="1" id="p-1">Il mio emendamento<sup><a href="#curatornote-1" id="curatornote-ref-1">[1]</a></sup>, signor <span about="https://w3id.org/moro/enoam/data/121160/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/umberto-terracini" typeof="deo:Reference">presidente</span><sup><a href="#curatornote-2" id="curatornote-ref-2">[2]</a></sup>, si illustra con pochissime parole. Esso tende a sopprimere nell’articolo 69 del progetto di Costituzione il richiamo allo scrutinio segreto come mezzo necessario di votazione finale dei disegni di legge. Ora, il problema della votazione per scrutinio segreto fu sollevato in questa assemblea già in sede di giunta del regolamento, perché, in effetti, nel corso di questi nostri lavori, l’uso e forse l’abuso che si è fatto di questo mezzo di votazione hanno dimostrato l’opportunità di rivedere per lo meno le modalità che lo regolano. Io non voglio entrare nel merito dell’ammissibilità o meno di questo mezzo di votazione nella Camera. Però mi ripugna che si faccia richiamo, nientemeno che nel testo costituzionale, a questo sistema particolare di votazione del quale si possono dire due cose; da un lato tende ad incoraggiare i deputati meno vigorosi nell’affermazione delle loro idee e dall’altro tende a sottrarre i deputati alla necessaria assunzione di responsabilità di fronte al corpo elettorale, per quanto hanno sostenuto e deciso nell’esercizio del loro mandato. Da quanto ho detto risalta che il problema ha carattere regolamentare e che più opportunamente sarà deciso dalla camera futura o anche da questa assemblea, ma in altra sede.</p><p class="paragraph" data-counter="2" id="p-2">Quindi la mia richiesta di soppressione non significa respingere il principio della votazione per scrutinio segreto – cosa che resta impregiudicata e va deferita per la sua decisione alla sede regolamentare – ma solo è rifiuto a consacrare costituzionalmente questo strumento di votazione che ha già dato luogo a tanti inconvenienti.</p><p class="paragraph" data-counter="3" id="p-3">Spero<sup><a href="#curatornote-3" id="curatornote-ref-3">[3]</a></sup> che l'onorevole <span about="https://w3id.org/moro/enoam/data/121160/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/umberto-terracini" typeof="deo:Reference">presidente</span> voglia perdonarmi se faccio ancora una richiesta di sospensione. Mi pare che su questo punto, che all'inizio sembrava molto chiaro, si siano venute accavallando delle nuove proposte e si siano anche manifestate talune incomprensioni, cose che consigliano un riesame della materia da parte del comitato di coordinamento. Intanto alcuni degli emendamenti più importanti, quelli che presentano differenze più marcate, non si erano potuti esaminare in quella riunione alla quale l'onorevole <span about="https://w3id.org/moro/enoam/data/121160/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/meuccio-ruini" typeof="deo:Reference">Ruini</span><sup><a href="#curatornote-4" id="curatornote-ref-4">[4]</a></sup> ha fatto cenno, perché non erano stati svolti in <span about="https://w3id.org/moro/enoam/data/121160/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. Adesso che è stata presentata una proposta radicale da parte dell'onorevole <span about="https://w3id.org/moro/enoam/data/121160/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/egidio-tosato" typeof="deo:Reference">Tosato</span><sup><a href="#curatornote-5" id="curatornote-ref-5">[5]</a></sup>, credo che i Gruppi si trovino in un certo imbarazzo ed abbiano bisogno di riordinare le idee e di prendere una decisione di fronte a questo punto che è veramente di importanza fondamentale. In questo concordo con l'onorevole <span about="https://w3id.org/moro/enoam/data/121160/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/egidio-tosato" typeof="deo:Reference">Tosato</span>. Si tratta della funzione legislativa. Mi pare opportuno, quindi, rinviare a domani perché ora sono già le venti. Ci si potrà riunire in sede di comitato anche questa sera, per esaminare la questione.</p><ol id="curatorNotes"><li about="https://w3id.org/moro/enoam/data/121160/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene presentando un proprio emendamento sul primo comma, chiedendo la soppressione delle parole: «a scrutinio segreto». <a href="#curatornote-ref-1">↑</a></li><li about="https://w3id.org/moro/enoam/data/121160/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121160/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito per chiedere una sospensione della seduta in merito alla questione oggetto di discussione.  <a href="#curatornote-ref-3">↑</a></li><li about="https://w3id.org/moro/enoam/data/121160/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Bartolomeo (Meuccio) Ruini (1877-1970), politico, deputato all’Assemblea costituente, presidente della Commissione per la Costituzione, eletto per la lista dell’Unione democratica nazionale e iscritto al gruppo misto. Si veda la voce del DBI, a firma Lucio D’Angelo, vol. 89, 2017. <a href="#curatornote-ref-4">↑</a></li><li about="https://w3id.org/moro/enoam/data/121160/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Egidio Tosato (1902-1984), giurista, docente universitario, politico, deputato all’Assemblea costituente per il gruppo democratico cristiano.  <a href="#curatornote-ref-5">↑</a></li></ol></body></html>