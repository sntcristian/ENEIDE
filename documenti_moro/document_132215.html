<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.215" name="dcterms.relation"/><meta content="10.48678/unibo/aldomoro1.3.2.215" name="dcterms.identifier"/><meta content="Moro, Aldo, [Brindisi in onore del presidente dell’Urss Podgorny], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.215." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Brindisi in onore del presidente dell'Urss Podgorny</title>
<div id="mentionMeta"><meta about="https://w3id.org/moro/enoam/data/nikolaj-viktorovic-podgornyj" typeof="foaf:Person"/><meta about="https://w3id.org/moro/enoam/data/nikolaj-viktorovic-podgornyj" content="Nikolaj Viktorovic Podgorny" property="rdfs:label"/><meta about="https://w3id.org/moro/enoam/data/nikolaj-viktorovic-podgornyj" property="owl:sameAs" resource="http://www.wikidata.org/entity/Q295781"/><meta about="https://w3id.org/moro/enoam/data/nikolaj-viktorovic-podgornyj" content="Podgorny, Nikolaj, Viktorovic" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="Unione Sovietica" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/organizzazione" typeof="foaf:Organization"/><meta about="https://w3id.org/moro/enoam/data/organizzazione" content="Organizzazione" property="rdfs:label"/><meta about="https://w3id.org/moro/enoam/data/organizzazione" property="owl:sameAs" resource="http://www.wikidata.org/entity/Q43229"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Brindisi in onore del presidente dell'Urss Podgorny </h1><p>Signor <span about="https://w3id.org/moro/enoam/data/132215/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">a nome del Governo italiano e mio personale ho l’onore ed il piacere di darle il benvenuto nel nostro Paese. La Sua presenza a <span about="https://w3id.org/moro/enoam/data/132215/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> conferma il continuo progredire delle relazioni amichevoli fra l’<span about="https://w3id.org/moro/enoam/data/132215/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’<span about="https://w3id.org/moro/enoam/data/132215/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione Sovietica</span> ed il reciproco desiderio di imprimere ad esse un sempre maggiore sviluppo.</p><p class="paragraph" data-counter="2" id="p-2">Le nostre relazioni, Signor <span about="https://w3id.org/moro/enoam/data/132215/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span>, trovano il loro solido fondamento in antiche correnti di simpatia e di amicizia e nel cospicuo contributo che i nostri popoli hanno dato alla formazione del patrimonio culturale e del pensiero europeo.</p><p class="paragraph" data-counter="3" id="p-3">Né mancano, nella storia dei nostri rapporti, testimonianza di alto valore politico che rischiarano ancora il nostro cammino. Mi consenta solo di ricordare che la Russia fu la prima delle grandi potenze del Nord che riconobbe il nuovo Stato unitario italiano senza porre condizioni; e più tardi l’<span about="https://w3id.org/moro/enoam/data/132215/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> fu tra le prime Nazioni a riconoscere la nuova <span about="https://w3id.org/moro/enoam/data/132215/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione delle Repubbliche Socialiste Sovietiche</span>.</p><p class="paragraph" data-counter="4" id="p-4">La Sua visita, Signor <span about="https://w3id.org/moro/enoam/data/132215/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span>, ha luogo in un momento nel quale è viva la preoccupazione dei Governi e dei popoli che situazioni di tensione possano compromettere gli sforzi diretti ad allargare le basi della comprensione, della convivenza e della collaborazione internazionale.</p><p class="paragraph" data-counter="5" id="p-5">Pur nella diversità di valutazioni su taluni problemi e nel pieno rispetto dei propri impegni di amicizia e di alleanza lealmente mantenuti, l’<span about="https://w3id.org/moro/enoam/data/132215/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> intende fornire con rinnovata determinazione, con fiducia, con realismo, con una larga visione delle cose, il proprio contributo al grande dialogo civile verso il quale sono rivolte le fervide speranze degli uomini.</p><p class="paragraph" data-counter="6" id="p-6">Oggi questo dialogo è in atto, e la Sua presenza a <span about="https://w3id.org/moro/enoam/data/132215/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, Signor <span about="https://w3id.org/moro/enoam/data/132215/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span>, è valida conferma che l’<span about="https://w3id.org/moro/enoam/data/132215/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione Sovietica</span> intende parteciparvi. Siamo sicuri perciò dell’utilità dei nostri incontri, della possibilità di trovare – superando i contrasti che oggi dividono il mondo – soluzioni pacifiche e costruttive, della reale prospettiva di distensione nei rapporti internazionali che l’<span about="https://w3id.org/moro/enoam/data/132215/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per parte sua vuole favorire e consolidare. Ci auguriamo così che possano essere fatti assieme sostanziali progressi nel campo del disarmo generale e completo, nella convinzione che essi avranno il più benefico effetto per la soluzione dei problemi della sicurezza in Europa e nel mondo.</p><p class="paragraph" data-counter="7" id="p-7">A questo riguardo mi consente di esprimerle la viva soddisfazione del Governo italiano per la recente stipulazione di un accordo sull’uso pacifico dello spazio, accordo che l’<span about="https://w3id.org/moro/enoam/data/132215/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha deciso di sottoscrivere, perché esso rappresenta un importante contributo alla salvaguardia della pace.</p><p class="paragraph" data-counter="8" id="p-8">Noi vogliamo contribuire assieme al rafforzamento delle <span about="https://w3id.org/moro/enoam/data/132215/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, affinché tale <span about="https://w3id.org/moro/enoam/data/132215/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/organizzazione" typeof="deo:Reference">Organizzazione</span> possa svolgere, con autorità ed efficacia, il ruolo di supremo custode dell’ordine internazionale e la dialettica tra i differenti sistemi politici possa svilupparsi in forme pacifiche, verso sempre più elevati obiettivi di libertà e di giustizia sociale. Desideriamo inoltre che in Europa si possa, con la nostra convinta partecipazione, procedere verso una intensificata cooperazione economica, tecnica, culturale tra tutti i Paesi del nostro Continente. Confidiamo infine che sia ristabilita, ovunque essa è ancora turbata, quella giusta pace che sola può garantire il progresso materiale e morale di tutti i popoli.</p><p class="paragraph" data-counter="9" id="p-9">Signor <span about="https://w3id.org/moro/enoam/data/132215/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span>, mi sono permesso di esprimerle con amichevole sincerità i sentimenti, le ansie, i propositi e le speranze che nutrono oggi il popolo italiano ed il Governo.</p><p class="paragraph" data-counter="10" id="p-10">In questo spirito, Signor <span about="https://w3id.org/moro/enoam/data/132215/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/nikolaj-viktorovic-podgornyj" typeof="deo:Reference">Presidente</span>, vorrei invitare tutti i presenti a levare il calice ed a brindare all’amicizia ed alla cordiale e fruttuosa collaborazione fra i nostri due Paesi, ad un avvenire prospero e pacifico dell’<span about="https://w3id.org/moro/enoam/data/132215/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione delle Repubbliche Socialiste Sovietiche</span> e dei suoi popoli, alla Sua salute ad alla Sua felicità personali; augurando a Lei ed alle personalità che la accompagnano un sereno soggiorno nel nostro Paese.</p><ol id="curatorNotes"><li about="https://w3id.org/moro/enoam/data/132215/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Nikolaj Viktorovic Podgorny (1903-1983), politico sovietico e presidente del Soviet supremo dell’Urss, ruolo equivalente a quello del capo dello Stato. <a href="#curatornote-ref-1">↑</a></li></ol></body></html>