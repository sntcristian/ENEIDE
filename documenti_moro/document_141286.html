<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.286" name="dcterms.relation"/><meta content="10.48678/unibo/aldomoro1.4.1.286" name="dcterms.identifier"/><meta content="Moro, Aldo, Non chiudere gli occhi al domani, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.286." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Non chiudere gli occhi al domani</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito Repubblicano Italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/gian-aldo-arnaud" typeof="foaf:Person"/><meta about="https://w3id.org/moro/enoam/data/gian-aldo-arnaud" content="Gian Aldo Arnaud" property="rdfs:label"/><meta about="https://w3id.org/moro/enoam/data/gian-aldo-arnaud" property="owl:sameAs" resource="http://www.wikidata.org/entity/Q19279917"/><meta about="https://w3id.org/moro/enoam/data/gian-aldo-arnaud" content="Arnaud, Gian Aldo" property="skos:prefLabel"/><meta about="https://w3id.org/moro/enoam/data/ugo-la-malfa" typeof="foaf:Person"/><meta about="https://w3id.org/moro/enoam/data/ugo-la-malfa" content="Ugo La Malfa" property="rdfs:label"/><meta about="https://w3id.org/moro/enoam/data/ugo-la-malfa" property="owl:sameAs" resource="http://www.wikidata.org/entity/Q1248333"/><meta about="https://w3id.org/moro/enoam/data/ugo-la-malfa" content="ugo-la-malfa" property="wdt:P1986"/><meta about="https://w3id.org/moro/enoam/data/ugo-la-malfa" content="La Malfa, Ugo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Non chiudere gli occhi al domani</h1><p class="paragraph" data-counter="1" id="p-1">La vita politica italiana sembra avere ora, sia pure in misura limitata, una certa capacità di movimento in una più attenta riflessione sulla realtà. Alcuni settori importanti della <span about="https://w3id.org/moro/enoam/data/141286/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> hanno sottolineato, pur senza abbandonare la prudenza richiesta in una situazione senza dubbio delicata, che il discorso con il <span about="https://w3id.org/moro/enoam/data/141286/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> resta aperto.</p><p class="paragraph" data-counter="2" id="p-2">Interrogativi, rivelatori di una problematica affiorante dai dichiarati stati di necessità, sono stati proposti dal <span about="https://w3id.org/moro/enoam/data/141286/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito Repubblicano</span> e si è fatto cenno alle condizioni per un rinnovato impegno. La socialdemocrazia appare meno arroccata che negli ultimi tempi in una posizione statica per quel che riguarda il dibattito politico e la costruzione dell’avvenire. I democratici non chiudono gli occhi al domani. Qualche cosa, dunque, si muove. E se qualche cosa si muove, non conviene secondare questo processo con serietà ed attenzione in una visione illuminata dei gravi problemi del Paese?</p><p class="paragraph" data-counter="3" id="p-3">Potrebbe allora aprirsi un dialogo al quale partecipino i partiti interessati, i quali tutti, nessuno escluso, dovranno assumere le loro responsabilità. Lasciamo da parte quelle posizioni intransigenti e sostanzialmente preconcette, per le quali il <span about="https://w3id.org/moro/enoam/data/141286/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> è chiamato a sostenere una prova, sulla base della quale sarà poi severamente giudicato.</p><p class="paragraph" data-counter="4" id="p-4">Ed invece tutti dobbiamo chiarire le nostre idee e concorrere a stabilire la nostra compatibilità in una coalizione omogenea, autonoma, sicuramente democratica, efficace nel governo del Paese. Si discute e si discuterà sul serio. Lo si fa, per quanto ci riguarda, rispettando il Governo esistente ed apprezzandone la funzione. Ma il pensare al domani, l’aver presenti le responsabilità di più lungo periodo della <span about="https://w3id.org/moro/enoam/data/141286/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e, del resto, degli altri partiti, non può essere considerato, con buona pace dell’on. <span about="https://w3id.org/moro/enoam/data/141286/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/gian-aldo-arnaud" typeof="deo:Reference">Arnaud</span><sup><sup><a href="#curatornote-1" id="curatornote-ref-1">[1]</a></sup></sup>, una pericolosa fantasticheria<sup><sup><a href="#curatornote-2" id="curatornote-ref-2">[2]</a></sup></sup>. È vero che si deve colmare il vuoto di potere oggi, tenendo conto del modo secondo il quale è stata condotta la crisi, delle maggioranze che si sono costituite, del trauma elettorale, di fattori psicologici che hanno il loro peso se non per noi per altri. Ma si tratta anche e più di riempire il vuoto di potere che potrebbe aprirsi domani, quando la situazione sarà chiara in tutta la sua complessità e gli strumenti adoperati oggi appariranno consunti. In una situazione come questa non credo giovi parlare, quasi come una sfida, di scelta invece che di stato di necessità. Che si sia giunti, mano a mano, a questo punto, è segno di una involuzione che non può non essere criticata.</p><p class="paragraph" data-counter="5" id="p-5">Ferme dunque restando le responsabilità di tutti noi, il discorso torna ora naturalmente al <span about="https://w3id.org/moro/enoam/data/141286/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Pur rinunciando, com’è augurabile, ai toni altezzosi nei confronti di quel <span about="https://w3id.org/moro/enoam/data/141286/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito</span>, è certo però che c’è materia per tutti, ed in particolare per i socialisti i quali sono più immediatamente impegnati, per una seria riflessione. La situazione del Paese, certamente difficile, lo richiede. Il rischio di un arretramento, di un declassamento, di una sorta di obiettiva dissociazione dall’Europa, è tale che impone un esame di coscienza nel senso di quell’accettazione della logica propria del Governo, sulla quale da tempo non mi sono stancato di richiamare l’attenzione. Non tocca a me dire, se la diagnosi repubblicana sia giusta. In essa ci sono certo importanti rilievi ed è confortante che, di fronte ad essa, l’atteggiamento socialista sia stato responsabile e ben lontano da un risentito rifiuto globale. Mi si consenta di ricordare che nel mio discorso al Consiglio Nazionale del mio <span about="https://w3id.org/moro/enoam/data/141286/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> nel settembre 1971<sup><sup><a href="#curatornote-3" id="curatornote-ref-3">[3]</a></sup></sup>, discorso letto da molti per metà e forse solo per un quarto, vi erano previsioni e moniti, che potremmo dire oggi di attualità. Del resto nella mia passata azione di Governo, pur avendo ben presenti obiettivi ed ideali, sono stato attento ai livelli di guardia. Il <span about="https://w3id.org/moro/enoam/data/141286/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito Repubblicano</span> chiede a tutti di prender coscienza della situazione deteriorata, della depressione economica, che rischia di compromettere ogni conquista sociale, del disordine politico ed istituzionale. La Voce Repubblicana fa anche a me l’onore di uno specifico richiamo.</p><p class="paragraph" data-counter="6" id="p-6">Si domanda dunque di portare tutta l’attenzione, invece che sugli schieramenti, sui contenuti e di prendere posizione sulle condizioni poste dai Repubblicani, per partecipare ad un qualsiasi governo. In realtà il <span about="https://w3id.org/moro/enoam/data/141286/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito Repubblicano</span>, a sua volta, non si dilunga in una dettagliata elencazione di contenuti ed a ragione. Specifici e concreti indirizzi di azione politica ed amministrativa sono compito dei Governi, i quali possono trovare la giusta misura ed armonia delle cose da fare e sono in grado di garantirne l’attuazione. E del resto in questi anni l’analisi dei problemi della società italiana è stata completa. A noi tocca fissare delle direttive generali e, per così dire, creare nel Paese un clima tale che l’azione di Governo possa essere condotta efficacemente fino in fondo. È innegabile, certo, che il grande balzo in avanti della nostra società non è riuscito ad assestarsi in conquiste significative e stabili. La materia incandescente non è stata adeguatamente contenuta negli schemi politici ed istituzionali. Occorre riformare ed insieme creare un ordine nelle riforme. Altrimenti questa ricchezza rischia di andare dispersa e con essa la conquista politica, il Governo di centro-sinistra, che corrispondeva al grande movimento sociale e doveva guidarlo verso mete costruttive. Bisogna, salvaguardando un modo umano di vita, trovare il senso della misura, le ragioni di compatibilità, la linea di uno sviluppo armonico e continuo. Ma è questo appunto il disegno della programmazione economica e sociale. La quale poi, per essere di tipo occidentale e non collettivistico, è di limitata coercibilità e si affida per la sua attuazione a liberi e consapevoli comportamenti. Il che tanto più si può attendere, quanto più la programmazione sia democraticamente costruita e controllata ed obiettivamente giusta, tale cioè da escludere inammissibili sacrifici unilaterali nelle aree di maggior disagio. E, parimenti, un’alta coscienza civica deve dare ancora una volta ordine e misura all’esercizio dei diritti di libertà, alla vitalità profonda di una società non costretta in schemi mortificanti ed in continuo sviluppo. Ma se questo è il problema, di un serio esame di coscienza cioè, al fine di salvare il nostro sistema democratico e le prospettive avvenire del Paese, se è in questo senso, e non meccanicamente, che si parla di una tregua per riprendere slancio in un cammino che non è finito, possono mai ritenersi insignificanti le formule di Governo, gli schieramenti politici? Se si tratta di dare, con senso di responsabilità, un giusto ritmo all’azione comune, può essere indifferente che tra coloro i quali indicano possibilità e pericoli, tra coloro i quali garantiscono che nessun sacrificio sia compiuto invano, vi sia o meno un <span about="https://w3id.org/moro/enoam/data/141286/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, una forza democratica e popolare impegnata per l’ordinato sviluppo della nostra società? E così, pur rispettando la problematica dell’on. <span about="https://w3id.org/moro/enoam/data/141286/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/ugo-la-malfa" typeof="deo:Reference">La Malfa</span><sup><sup><a href="#curatornote-4" id="curatornote-ref-4">[4]</a></sup></sup>, dai contenuti si ritorna agli schieramenti e la politica appare quel che essa veramente è: uno sforzo degli uomini e dei gruppi sociali, non surrogabili l’uno all’altro nella funzione che il momento storico assegna ad essi inderogabilmente.</p><ol id="curatorNotes"><li about="https://w3id.org/moro/enoam/data/141286/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Gian Aldo Arnaud (1929-2013), giornalista ed esponente politico della Democrazia cristiana del gruppo fanfaniano. <a href="#curatornote-ref-1">↑</a></li><li about="https://w3id.org/moro/enoam/data/141286/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nei giorni precedenti il forlaniano Arnaud era entrato in polemica con Moro per il discorso di quest’ultimo a Bari, nel quale era emersa una critica alla segreteria della Dc. <a href="#curatornote-ref-2">↑</a></li><li about="https://w3id.org/moro/enoam/data/141286/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’intervento di Moro al Consiglio nazionale della Dc del 26 settembre 1971. <a href="#curatornote-ref-3">↑</a></li><li about="https://w3id.org/moro/enoam/data/141286/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Ugo La Malfa (1903-1979), economista e segretario del Partito repubblicano italiano.  <a href="#curatornote-ref-4">↑</a></li></ol></body></html>