<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.186" name="dcterms.relation"/><meta content="10.48678/unibo/aldomoro1.1.0.186" name="dcterms.identifier"/><meta content="Moro, Aldo, «Ed egli si nascose» di Ignazio Silone, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.186." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>«Ed egli si nascose» di Ignazio Silone</title>
<div id="mentionMeta"><meta about="https://w3id.org/moro/enoam/data/ignazio-silone" typeof="foaf:Person"/><meta about="https://w3id.org/moro/enoam/data/ignazio-silone" content="Ignazio Silone" property="rdfs:label"/><meta about="https://w3id.org/moro/enoam/data/ignazio-silone" property="owl:sameAs" resource="http://www.wikidata.org/entity/Q168431"/><meta about="https://w3id.org/moro/enoam/data/ignazio-silone" content="Silone, Ignazio" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/umberto-calosso" typeof="foaf:Person"/><meta about="https://w3id.org/moro/enoam/data/umberto-calosso" content="Umberto Calosso" property="rdfs:label"/><meta about="https://w3id.org/moro/enoam/data/umberto-calosso" property="owl:sameAs" resource="http://www.wikidata.org/entity/Q4003345"/><meta about="https://w3id.org/moro/enoam/data/umberto-calosso" content="umberto-calosso" property="wdt:P1986"/><meta about="https://w3id.org/moro/enoam/data/umberto-calosso" content="Calosso, Umberto" property="skos:prefLabel"/><meta about="https://w3id.org/moro/enoam/data/gesu" typeof="foaf:Person"/><meta about="https://w3id.org/moro/enoam/data/gesu" content="Gesù Cristo" property="rdfs:label"/><meta about="https://w3id.org/moro/enoam/data/gesu" property="owl:sameAs" resource="http://www.wikidata.org/entity/Q302"/><meta about="https://w3id.org/moro/enoam/data/gesu" content="Gesu, Cristo" property="skos:prefLabel"/></div>
<div id="referenceMeta">
<meta about="https://w3id.org/moro/enoam/data/i-silone-fontamara-1933" typeof="fabio:Expression"/><meta about="https://w3id.org/moro/enoam/data/i-silone-fontamara-1933" content="I. Silone, Fontamara, Zurigo-Parigi, N.E.I., 1933." property="dcterms:bibliographicCitation"/><meta about="https://w3id.org/moro/enoam/data/i-silone-ed-egli-si-nascose-1945" typeof="fabio:Expression"/><meta about="https://w3id.org/moro/enoam/data/i-silone-ed-egli-si-nascose-1945" content="I. Silone, Ed egli si nascose, Roma, Documento Editore, 1945." property="dcterms:bibliographicCitation"/><meta about="https://w3id.org/moro/enoam/data/u-calosso-il-dramma-liturgico-della-nazione-1945" typeof="fabio:Expression"/><meta about="https://w3id.org/moro/enoam/data/u-calosso-il-dramma-liturgico-della-nazione-1945" content="U. Calosso, Il dramma liturgico della Nazione, in Avanti! [edizione romana], XLIX, n. 91, 18 aprile 1945, p. 1." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/ doco: http://purl.org/spar/doco/"><h1>«Ed egli si nascose» di Ignazio Silone</h1><p class="paragraph" data-counter="1" id="p-1">Questo dramma di <span about="https://w3id.org/moro/enoam/data/110186/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span><sup><a href="#curatornote-1" id="curatornote-ref-1">[1]</a></sup> è la prima opera che l’<span about="https://w3id.org/moro/enoam/data/110186/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Autore</span>, costretto ad un lungo esilio, ha potuto presentare direttamente al pubblico italiano<sup><a href="#curatornote-2" id="curatornote-ref-2">[2]</a></sup>. Questa circostanza, a primo giudizio modesta, ma espressione di una importante “novità”, il ritorno cioè della libertà in <span about="https://w3id.org/moro/enoam/data/110186/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ha forse influito per disperdere questa volta quella amarezza e durezza che lasciano perplesso il lettore in precedenti opere di <span about="https://w3id.org/moro/enoam/data/110186/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span>. C’è ormai qualcosa più che un tenuo filo di speranza, fondata nella disperata ed amorosa affermazione della verità creduta. C’è il tentativo di penetrare nella coscienza contemporanea, di collegare il nostro tempo al passato, di cogliere motivi di più raffinata promettente sensibilità, di stabilire l’emergere, non violento, di una nuova storia che non contraddice l’antica, ma si affatica anzi a realizzarne la verità più profonda. Alla desolata domanda (che non attende risposta), la quale chiude il romanzo <em><span about="https://w3id.org/moro/enoam/data/110186/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/i-silone-fontamara-1933" typeof="biro:BibliographicReference">Fontamara</span><sup><a href="#curatornote-3" id="curatornote-ref-3">[3]</a></sup></em>«<span about="https://w3id.org/moro/enoam/data/110186/v1/quote-0" class="quote" id="quote-0" typeof="doco:TextChunk">che cosa dobbiamo fare?</span>» succede il mondo completo e vivo dei cospiratori della libertà in questo dramma umanissimo. L’idea di un riscatto necessario, di una giustizia che avanza a fatica, ma in modo inesorabile (idea espressa nella crisi spirituale di Luigi Murica e consacrata dal suo sacrificio) è come una grande luce che rompe l’oscurità di un mondo di egoismo, di prepotenza, di corruzione e fa sicuri di un avanzamento civile.</p><p class="paragraph" data-counter="2" id="p-2">Perché qui è impostato appunto un problema di civiltà, o, se vogliamo, di umanesimo. Qui si cerca l’uomo, non un’esperienza politica schematizzata in una formula, sia pur promettente, non un’arida giustizia economica chiusa in se stessa e senza riscontro nel più ampio respiro di una vita complessa e completa. L’interesse dell’uomo-artista è tanto più largo; in gioco è qualche cosa di valore ben più decisivo. È un socialismo che scopre e respinge la sua unilateralità angusta: che scopre ed accoglie la sua profonda, insospettata sostanza umana e prende il suo posto nella civiltà del tempo, si raccorda al passato, si vede come continuazione e sviluppo logico naturale. «<span about="https://w3id.org/moro/enoam/data/110186/v1/quote-1" class="quote" id="quote-1" typeof="doco:TextChunk">La rivoluzione della nostra epoca</span> – così <span about="https://w3id.org/moro/enoam/data/110186/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span> nella prefazione – <span about="https://w3id.org/moro/enoam/data/110186/v1/quote-2" class="quote" id="quote-2" typeof="doco:TextChunk">promossa da politici ed economisti, prende così le sembianze di un “mistero sacro” in cui la stessa sorte dell’uomo sulla terra è coinvolta. I compiti dell’ordine economico e politico non vengono affatto nascosti e dissimulati; essi restano anzi preliminari. Ma è utile che gli uomini chiamati ad assolverli sappiano di venire da lontano e di andare lontano</span>».</p><p class="paragraph" data-counter="3" id="p-3">Quel che desta gradevole impressione nell’opera di <span about="https://w3id.org/moro/enoam/data/110186/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span> è proprio questa novità, non accennata, ma compiutamente espressa e vissuta nel dramma, si può dire, di ogni personaggio, di un socialismo meditato, vigile, tormentato, ansioso di superare le angustie della formula economica e di quella politica, per provarsi nella prova decisiva dell’“essenziale”, per adattarsi alla sua profonda anima cristiana, per superare i confini di un umanitarismo incompleto ed aberrante e ritrovarsi in conseguenza come un umanesimo ricco di fermenti spirituali.</p><p class="paragraph" data-counter="4" id="p-4">Voi coglierete questa esigenza di autocritica, di superamento, di tormento nei personaggi che vivono in sé questo ideale di vera liberazione, i quali tutti non sono configurati secondo lo schema accomodante, e, malgrado le apparenze, tranquillo del rivoluzionario tipo, ma sono uomini nella pienezza, problematica ed ansiosa, della loro umanità. E perciò soffrono e credono e sbagliano e si ritrovano, così come avviene per ogni idea veramente umana, che si fa strada a fatica, vincendo gli ostacoli dell’equivoco e dell’inerzia, e come non avviene invece per una squadrata ideologia politica, unilaterale; e affascinante per la sua unilateralità; infine immobilizzatrice delle energie operose e realizzatrici dello spirito.</p><p class="paragraph" data-counter="5" id="p-5">Basta pensare alla figura di Annina, la rivoluzionaria che abbandona il servizio della causa, cui pure s’era votata per una dedizione all’esigenza suprema della solidarietà umana; l’abbandona per essere fedele all’amore, ad una cosa “borghese”, umana, eterna come l’amore. Una donna che non ha saputo tagliarsi fuori dalle emozioni, che non ha potuto inaridirsi e deformarsi, lei che porta con sé, irrimediabilmente, colui che ama e ne va in cerca, poiché l’ha perduto, senza cedere all’evidenza della stanchezza. Eppure questa tentazione di stato d’animo borghese, questo tradimento della rivoluzione per un sentimento che supera le barriere della fedeltà giurata all’ideale politico, sono compresi, compatiti, rivalutati da Pietro Spina, nel quale appunto si annuncia questa elevazione, ricca di significato, dal piano politico a quello della vita totale. Ed anzi proprio questo tradimento redime e riporta la verità, in una con l’esperienza pacificatrice della morte, nell’anima di Luigi Murica, che si è ribellato due volte per debolezza, per ritrovare alla fine il coraggio di essere uomo.</p><p class="paragraph" data-counter="6" id="p-6">L’insufficienza di ogni dato immediato, l’ansia di una ricerca estremamente impegnativa, il senso complesso di una umanità che non si lascia esaurire in nessuna formula, il ritrovamento, al fondo di ogni problema, di un problema morale, il superamento e l’inveramento dell’esperienza rivoluzionaria ridotta a un colloquio sull’essenziale, sono, per limitarci ad alcuni accenni, i tratti più caratteristici di questo umanesimo tormentato, che respinge appunto le improvvisazioni, la faciloneria, il vuoto semplicismo. Le quali cose, nel modo corrente d’intendere l’ideale del socialismo, danno il maggior fastidio. «<span about="https://w3id.org/moro/enoam/data/110186/v1/quote-3" class="quote" id="quote-3" typeof="doco:TextChunk">La libertà non è una cosa che si possa ricevere in regalo. Si può vivere in un paese di dittatura ed essere libero; basta lottare contro la dittatura. Anche sotto una dittatura l’uomo che pensa con la propria testa, è un uomo libero. L’uomo che s’impegna per qualche cosa ch’egli ritiene giusto, è un uomo libero. Per contro... si può vivere negli stati più liberali della terra, ma se si è interiormente pigri ottusi servili devoti, non si è affatto liberi</span>» (p. 43).</p><p class="paragraph" data-counter="7" id="p-7">«<span about="https://w3id.org/moro/enoam/data/110186/v1/quote-4" class="quote" id="quote-4" typeof="doco:TextChunk">...l’illegalità può essere una grande cosa, una grande fortuna, una grande libertà, un dialogo quotidiano sulle questioni essenziali. E l’illegalità può essere anche un mezzo per non invecchiare, per continuare a sognare e restare sempre giovani</span>» (p. 56).</p><p class="paragraph" data-counter="8" id="p-8">«<span about="https://w3id.org/moro/enoam/data/110186/v1/quote-5" class="quote" id="quote-5" typeof="doco:TextChunk">È una razza superba... che ha radici lontane e tenaci. Sul male e sul bene essa si è creata una misura diversa dalla usuale. Sradicata in un posto, rimane in un altro... Ah, non è facile a imprigionare</span>» (p. 67).</p><p class="paragraph" data-counter="9" id="p-9">«<span about="https://w3id.org/moro/enoam/data/110186/v1/quote-6" class="quote" id="quote-6" typeof="doco:TextChunk">L’uomo non esiste veramente che nella lotta contro i propri limiti... Certo, l’uomo è libero di non essere libero, egli è libero di non essere uomo. E non è facile essere uomo</span>» (p. 87).</p><p class="paragraph" data-counter="10" id="p-10">Le citazioni potrebbero facilmente continuare, ché sono state, si può dire, prese a caso. Ma esse bastano per mostrare lo spirito di ricerca, l’ansia di elevazione morale, la vittoria sulle angustie di una politica soffocatrice delle grandi risorse dell’umanità. Veramente questi uomini vengono da lontano e vanno lontano. E che cosa altro possiamo desiderare per il nostro tempo, se non la misura, non calcolata meschinamente, non intimidatrice, non inutile, delle «distanze», che pone nella nostra vita l’esigenza implacabile dell’infinito?</p><p>* * *</p><p class="paragraph" data-counter="11" id="p-11">Con quello che si è detto sin qui di sfuggita, ché tante altre cose la tirannia dello spazio impedisce di rilevare, è impostato il problema dei rapporti tra cristianesimo e socialismo. Questa è l’anima del dramma di <span about="https://w3id.org/moro/enoam/data/110186/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span>, il quale nelle parole di presentazione al lettore già prende posizione su questo punto. «<span about="https://w3id.org/moro/enoam/data/110186/v1/quote-7" class="quote" id="quote-7" typeof="doco:TextChunk">La riscoperta dell’eredità cristiana nella rivoluzione sociale dell’epoca moderna resta l’acquisto più importante della nostra coscienza negli ultimi anni</span>».</p><p class="paragraph" data-counter="12" id="p-12">Ma poi ancora in innumerevoli battute del dramma, nell’invito pressante ad un ritorno di fraternità che sottragga i rapporti tra uomo e uomo alla paura e all’indifferenza, nella visione della sofferenza di <span about="https://w3id.org/moro/enoam/data/110186/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/gesu" typeof="deo:Reference">Cristo</span> che continua nella sofferenza di tutti coloro che servono e patiscono ingiustizia, nel richiamo alle leggi eterne della vita le quali si sottraggono all’arbitrio prepotente dell’uomo, nella condanna dell’ipocrisia che si trasmette dai vecchi scribi ai nuovi, tutori pavidi di un morto formulario legale, nell’ansia di perdono che degli uccisori di Luigi Murica fa dire che non sanno quello che fanno, nell’incapacità di odiare il nemico che si combatte (che Murica sia ucciso da Pietro Spina, il solo capace di uccidere senza odiare) e nella speranza che schiude ad un sorriso estremo le labbra di Murica morente, corre per il dramma uno spirito cristiano innegabile e vivo.</p><p class="paragraph" data-counter="13" id="p-13">Poi vi sono, qua e là, le punte polemiche (espressione di una amarezza che non sa cedere del tutto alla fiducia ed alla speranza). Su queste non vogliamo, non dobbiamo drammatizzare. C’è dell’incomprensione nella vita, alla quale qualche volta danno occasione anche coloro che professano il cristianesimo. Ma certo è che noi usciamo rinfrancati e sereni da questa lettura come per la riprova (non potremmo dire scoperta) di una fondamentale convergenza d’indirizzi ideali, la quale fa apparire meno oscuro, se ci soccorreranno fino alla fine lealtà e serenità, l’orizzonte della nostra storia.</p><p class="paragraph" data-counter="14" id="p-14">Del pregio artistico non tocca dire a noi che non abbiamo questa competenza e che siamo di più preoccupati di cogliere gli aspetti sociali dell’opera di <span about="https://w3id.org/moro/enoam/data/110186/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span>. Ma pensiamo che abbia ragione, in fondo, <span about="https://w3id.org/moro/enoam/data/110186/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/umberto-calosso" typeof="deo:Reference">Umberto Calosso</span><sup><a href="#curatornote-4" id="curatornote-ref-4">[4]</a></sup>, quando, annunziando sull’«Avanti!» il dramma di <span about="https://w3id.org/moro/enoam/data/110186/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/ignazio-silone" typeof="deo:Reference">Silone</span>, vede in esso il superamento dei valori formali, la vittoria sul distacco dell’arte dalla vita, il cogliere, ch’è caratteristico dell’opera d’arte, «<span about="https://w3id.org/moro/enoam/data/110186/v1/quote-8" class="quote" id="quote-8" typeof="doco:TextChunk">la realtà in movimento, nell’istante in cui essa sorge nel mondo, con un atto di scoperta in cui è il fremito della vita</span>»<sup><a href="#curatornote-5" id="curatornote-ref-5">[5]</a></sup>. Veramente qui sono uomini che vivono, capendo e soffrendo e lottando, il dramma della vita. Veramente qui si cerca l’essenziale non con un’arida speculazione, ma con il fremito sempre presente e commosso della vita. Dramma di uomini per abbattere i limiti, direbbe <span about="https://w3id.org/moro/enoam/data/110186/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/umberto-calosso" typeof="deo:Reference">Calosso</span>. E possiamo ben dirlo anche noi, ché il lievito della vita morale, la perenne conquista dell’essenziale, è l’infrangere i vincoli della servitù del male e dell’ingiustizia. Questa non è esigenza dell’uomo moderno, ma dell’uomo senz’altro. Solo l’uomo moderno corre il rischio, nel tentativo di diventare dio, di rinsaldare la servitù della morte, perché vera liberazione è quella che si compie in Dio.</p><p>(<em>a. m.</em>)</p><ol id="curatorNotes"><li about="https://w3id.org/moro/enoam/data/110186/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Ignazio Silone, pseudonimo di Secondo Tranquilli (1900-1978), scrittore e uomo politico italiano. <a href="#curatornote-ref-1">↑</a></li><li about="https://w3id.org/moro/enoam/data/110186/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110186/v1/bibref-1" class="bibref" id="bibref-1" property="biro:references" resource="https://w3id.org/moro/enoam/data/i-silone-ed-egli-si-nascose-1945" typeof="biro:BibliographicReference">I. Silone, <em>Ed egli si nascose</em>, Roma, Documento Editore, 1945.</span> L’opera teatrale, pubblicata nel 1944 nella traduzione tedesca di Lotte Thiessing, nel periodo in cui Silone si trovava in Svizzera, ebbe la sua prima rappresentazione nel maggio 1945 alla Schauspielhaus di Zurigo.  <a href="#curatornote-ref-2">↑</a></li><li about="https://w3id.org/moro/enoam/data/110186/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il romanzo venne pubblicato per la prima volta nel 1933, a Zurigo, nella traduzione tedesca di Nettie Sutro-Katzenstein e in italiano, a spese dall’autore stesso, con l’editore fittizio N.E.I. Nuove edizioni italiane, Zurigo-Parigi. Nel 1945 Silone predispose una versione con ampie revisioni e parzialmente pubblicata a dispense sul settimanale romano diretto da Ernesto Buonaiuti, <em>Il Risveglio</em>. L’opera, con ulteriori modifiche, venne pubblicata nel 1947 dalla casa editrice Il Faro.  <a href="#curatornote-ref-3">↑</a></li><li about="https://w3id.org/moro/enoam/data/110186/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Umberto Calosso (1895-1959), giornalista e politico italiano. <a href="#curatornote-ref-4">↑</a></li><li about="https://w3id.org/moro/enoam/data/110186/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> L’articolo cui allude Moro è <span about="https://w3id.org/moro/enoam/data/110186/v1/bibref-2" class="bibref" id="bibref-2" property="biro:references" resource="https://w3id.org/moro/enoam/data/u-calosso-il-dramma-liturgico-della-nazione-1945" typeof="biro:BibliographicReference">U. Calosso, <em>Il dramma liturgico della Nazione</em>, in <em>Avanti!</em> [edizione romana], XLIX, n. 91, 18 aprile 1945, p. 1.</span> Nell’originale ricorre l’espressione «tremito della vita». <a href="#curatornote-ref-5">↑</a></li></ol></body></html>