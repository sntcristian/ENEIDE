<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.083" name="dcterms.relation"/><meta content="10.48678/unibo/aldomoro1.2.1.083" name="dcterms.identifier"/><meta content="Moro, Aldo, [L’indissolubilità del matrimonio], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.083." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[L’indissolubilità del matrimonio]</title>
<div id="mentionMeta"><meta about="https://w3id.org/moro/enoam/data/emilio-lussu" typeof="foaf:Person"/><meta about="https://w3id.org/moro/enoam/data/emilio-lussu" content="Emilio Lussu" property="rdfs:label"/><meta about="https://w3id.org/moro/enoam/data/emilio-lussu" property="owl:sameAs" resource="http://www.wikidata.org/entity/Q694799"/><meta about="https://w3id.org/moro/enoam/data/emilio-lussu" content="emilio-lussu" property="wdt:P1986"/><meta about="https://w3id.org/moro/enoam/data/emilio-lussu" content="Lussu, Emilio" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[L’indissolubilità del matrimonio]</h1><p class="paragraph" data-counter="1" id="p-1">[L’onorevole Moro] Osserva<sup><a href="#curatornote-1" id="curatornote-ref-1">[1]</a></sup> che lo scopo dell’articolo è duplice: da un lato si vuole consacrare nella nuova Costituzione il principio, ormai maturo nella coscienza sociale italiana, della parità morale e giuridica dei coniugi; dall’altro si vuol garantire l’indissolubilità del matrimonio e l’unità della famiglia.</p><p class="paragraph" data-counter="2" id="p-2">L’onorevole <span about="https://w3id.org/moro/enoam/data/121083/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/emilio-lussu" typeof="deo:Reference">Lussu</span><sup><a href="#curatornote-2" id="curatornote-ref-2">[2]</a></sup> ha affermato che il problema non è attuale e che pertanto nella Costituzione non se ne dovrebbe parlare. D’altronde, anche in sede di discussioni precedenti, si è detto che, da parte del <span about="https://w3id.org/moro/enoam/data/121083/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> e del <span about="https://w3id.org/moro/enoam/data/121083/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, non si sarebbe sollevato nella Costituzione il problema del divorzio. È evidente che queste osservazioni coincidono nel voler significare che il problema dell’indissolubilità del matrimonio non è presente nella coscienza sociale italiana. Ora, l’indissolubilità del matrimonio non è solo un portato della dottrina cristiana, cui il suo partito aderisce, ma rappresenta anche una tradizione che è, in pari tempo, un fondamento essenziale della famiglia e della stabilità sociale che su questa è fondata. E allora, se nella Costituzione si deve dichiarare ciò che è vivo nella coscienza italiana, non ci si può sottrarre all’esigenza di regolare questo punto.</p><p class="paragraph" data-counter="3" id="p-3">Precisa, per altro, che questo non è il portato di una concezione religiosa; è vero, sì, che religiosamente i democratici cristiani tengono ferma questa concezione, ma, da un punto di vista puramente naturale, anche ritengono che la saldezza e la stabilità del vincolo matrimoniale siano la condizione essenziale per garantire la famiglia e, attraverso di essa, la società. Lo ritengono da un punto di vista naturale, perché per essi il matrimonio è caratterizzato dalla definitività di un impegno che investe molteplici interessi e incide non solo su coloro che hanno ricevuto il vincolo, ma anche su coloro che da questo vincolo hanno ricevuto la vita.</p><p class="paragraph" data-counter="4" id="p-4">Quindi, il carattere serio ed impegnativo del vincolo matrimoniale deve essere garantito dalla Costituzione.</p><p class="paragraph" data-counter="5" id="p-5">La seconda espressione sull’unità della famiglia serve per completare la dichiarazione sulla parità giuridica e morale dei coniugi, in quanto, pur essendo i democratici cristiani favorevoli all’emancipazione della donna, che costituisce una meta del progresso sociale, ritengono tuttavia che un certo indirizzo unitario della famiglia debba essere garantito attraverso la disciplina legale. Pertanto le due espressioni sull’uguaglianza morale e giuridica dei coniugi e sulla finalità di indirizzo unitario della famiglia si combinano insieme. Garantire la parità dei coniugi è garantire al tempo stesso l’unità di indirizzo della vita familiare. Così, le due parti dell’articolo sono coordinate fra di loro e non sembra indispensabile che nella Costituzione tutti e tre questi principi siano indicati e consacrati.</p><ol id="curatorNotes"><li about="https://w3id.org/moro/enoam/data/121083/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il dibattito è incentrato sugli articoli elaborati dal Comitato di redazione ed in particolare su quello relativo alla indissolubilità del matrimonio: «Il matrimonio è basato sull’eguaglianza morale e giuridica dei coniugi (primo comma). La legge regola la loro condizione allo scopo di garantire l’indissolubilità del matrimonio e l’unità della famiglia (secondo comma)». <a href="#curatornote-ref-1">↑</a></li><li about="https://w3id.org/moro/enoam/data/121083/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Emilio Lussu (1890-1975), politico, deputato all’Assemblea costituente eletto nelle liste del partito sardo d’azione, confluito nel gruppo autonomista. Si veda la voce del DBI, a firma Giuseppe Sircana, vol. 66, 2006. Lussu era intervenuto nella discussione sostenendo che il tema dell’indissolubilità della famiglia era divisivo e, a suo giudizio, da non includere nella Costituzione, lasciando al futuro legislatore l’onere di disciplinarlo.  <a href="#curatornote-ref-2">↑</a></li></ol></body></html>