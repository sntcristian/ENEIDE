<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.050" name="dcterms.relation"/><meta content="10.48678/unibo/aldomoro1.2.1.050" name="dcterms.identifier"/><meta content="Moro, Aldo, Osservatorio 5 (ottobre 1946), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.050." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 5 (ottobre 1946)</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>Osservatorio 5 (ottobre 1946)</h1><p class="paragraph" data-counter="1" id="p-1">In «Risorgimento liberale»<sup><a href="#curatornote-1" id="curatornote-ref-1">[1]</a></sup> del 24 ottobre u.s. sotto il titolo «Cattolicesimo in Francia» si ha un’acuta disamina sugli atteggiamenti attuali del cristianesimo e con riguardo soprattutto alle incalzanti esigenze della giustizia sociale, delle quali son portatrici le mistiche marxiste. Vi si distinguono due atteggiamenti, l’uno volto rigidamente verso la conservazione del significato personale del cristianesimo e della sua visione pessimistica ed oltremondana, l’altro orientato nel senso comunitario e preoccupato dei problemi della giustizia e dell’ordine del mondo.</p><p class="paragraph" data-counter="2" id="p-2">Ora, senza negare che per le singole coscienze la conciliazione di questi due atteggiamenti si presenti come un problema grave e talvolta tormentoso, è chiaro che tra essi non v’è radicale contrasto. Senza perdere il suo fondamentale pessimismo sul corso della storia umana, il cristiano obbedisce alla più alta esigenza religiosa, facendosi ottimista quanto basti, per sollecitare e sostenere l’azione rivolta alla riedificazione del mondo nella giustizia. E questo lavoro si compie con tutti e per tutti, facendo appello alle risorse personali, di chiarezza e di coraggio, dello spirito umano.</p><p class="paragraph" data-counter="3" id="p-3">In questa continuità e complessità è l’elemento di nuovo; in questa assunzione di tutte le responsabilità la formula di salvezza del nostro mondo.</p><ol id="curatorNotes"><li about="https://w3id.org/moro/enoam/data/121050/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Quotidiano, organo del partito liberale italiano, fondato nel 1943 ed attivo sino a 1948. <a href="#curatornote-ref-1">↑</a></li></ol></body></html>