<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.009" name="dcterms.relation"/><meta content="10.48678/unibo/aldomoro1.2.1.009" name="dcterms.identifier"/><meta content="Moro, Aldo, Osservatorio 3 (agosto/settembre 1946), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.009." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 3 (agosto/settembre 1946)</title>
<div id="mentionMeta"><meta about="https://w3id.org/moro/enoam/data/trattati-di-parigi" typeof="foaf:Organization"/><meta about="https://w3id.org/moro/enoam/data/trattati-di-parigi" content="Trattati di Parigi" property="rdfs:label"/><meta about="https://w3id.org/moro/enoam/data/trattati-di-parigi" property="owl:sameAs" resource="http://www.wikidata.org/entity/Q322943"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Osservatorio 3 (agosto/settembre 1946)</h1><p class="paragraph" data-counter="1" id="p-1">	Continuano a svolgersi, tra alternative di speranze e di delusioni, i lavori della <span about="https://w3id.org/moro/enoam/data/121009/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/trattati-di-parigi" typeof="deo:Reference">conferenza per la pace</span> e noi li seguiamo con comprensibile ansia che non è solo di italiani, ma di europei, ma di cittadini del mondo, ma di cristiani.</p><p class="paragraph" data-counter="2" id="p-2">	In nessuna guerra mai corse così vivo e così sincero come in questa, tra il fragore delle armi, il desiderio di un mondo migliore, che ponesse fine alle ingiustizie ed alle violenze. Eppure questo dopoguerra il quale ha coscienza che una nuova guerra vorrebbe dire la fine della civiltà e l’esaurirsi della vita, si presenta a tinte così fosche, da non permettere umana speranza, con egoismi così accesi, condivisioni così esasperate, con una sfiducia così diffusa ed invincibile, da far temere che il lavoro per dare una nuova, più sentita, più duratura unità al mondo, debba considerarsi sin d’ora fallito.</p><p class="paragraph" data-counter="3" id="p-3">	Come si spiegano quella generale attesa e questa amara delusione? Come è possibile che contro ogni ideale ed ogni calcolo di convenienza gli uomini siano in fatto così incapaci di dare una, sia pur modesta e parziale, realizzazione alla loro volontà di rinnovamento, di giustizia e di pace? Certamente la realtà effettuale presenta formidabili ostacoli, quando le ragioni ideali si sforzano di confermarla secondo le loro esigenze. Per non essere vinti nella prova della pace, bisogna saper superare lo sconforto di questo fallimento che sembra irreparabile. In fondo la verità ha certamente per sé l’avvenire. Ed allora bisogna provare e riprovare, mantenendo desto, contro l’insegnamento dei fatti, il senso dell’ideale ed accordando ad esso tutta la fiducia che merita. Perciò, invece di tacciare di ipocrisia i nobili propositi di ieri conviene richiamarsi ad essi, tenerli disperatamente fermi, incoraggiare tutti a ritrovarli, perché non il fallimento di una prova rappresenta la fine, ma il non credere più alla verità.</p></body></html>