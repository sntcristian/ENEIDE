<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.088" name="dcterms.relation"/><meta content="10.48678/unibo/aldomoro1.4.1.088" name="dcterms.identifier"/><meta content="Moro, Aldo, Risposta al brindisi del ministro degli Esteri turco Çağlayangil, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.088." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Risposta al brindisi del ministro degli Esteri turco Çağlayangil</title>
<div id="mentionMeta"><meta about="https://w3id.org/moro/enoam/data/ihsan-sabri-caglayangil" typeof="foaf:Person"/><meta about="https://w3id.org/moro/enoam/data/ihsan-sabri-caglayangil" content="İhsan Sabri Çağlayangil" property="rdfs:label"/><meta about="https://w3id.org/moro/enoam/data/ihsan-sabri-caglayangil" property="owl:sameAs" resource="http://www.wikidata.org/entity/Q343514"/><meta about="https://w3id.org/moro/enoam/data/ihsan-sabri-caglayangil" content="Çağlayangil, İhsan Sabri" property="skos:prefLabel"/><meta about="https://w3id.org/moro/enoam/data/cevdet-sunay" typeof="foaf:Person"/><meta about="https://w3id.org/moro/enoam/data/cevdet-sunay" content="Cevdet Sunay" property="rdfs:label"/><meta about="https://w3id.org/moro/enoam/data/cevdet-sunay" property="owl:sameAs" resource="http://www.wikidata.org/entity/Q158500"/><meta about="https://w3id.org/moro/enoam/data/cevdet-sunay" content="Sunay, Cevdet" property="skos:prefLabel"/><meta about="https://w3id.org/moro/enoam/data/suleyman-demirel" typeof="foaf:Person"/><meta about="https://w3id.org/moro/enoam/data/suleyman-demirel" content="Sami Süleyman Gündoğdu Demirel" property="rdfs:label"/><meta about="https://w3id.org/moro/enoam/data/suleyman-demirel" property="owl:sameAs" resource="http://www.wikidata.org/entity/Q151729"/><meta about="https://w3id.org/moro/enoam/data/suleyman-demirel" content="Demirel, Süleyman" property="skos:prefLabel"/><meta about="https://w3id.org/moro/enoam/data/turchia" typeof="dcterms:Location"/><meta about="https://w3id.org/moro/enoam/data/turchia" content="Turchia" property="rdfs:label"/><meta about="https://w3id.org/moro/enoam/data/turchia" property="owl:sameAs" resource="http://www.wikidata.org/entity/Q43"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/mustafa-kemal-ataturk" typeof="foaf:Person"/><meta about="https://w3id.org/moro/enoam/data/mustafa-kemal-ataturk" content="Mustafa Kemal Atatürk" property="rdfs:label"/><meta about="https://w3id.org/moro/enoam/data/mustafa-kemal-ataturk" property="owl:sameAs" resource="http://www.wikidata.org/entity/Q5152"/><meta about="https://w3id.org/moro/enoam/data/mustafa-kemal-ataturk" content="Atatürk, Mustafa Kemal" property="skos:prefLabel"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/cipro" typeof="dcterms:Location"/><meta about="https://w3id.org/moro/enoam/data/cipro" content="Cipro" property="rdfs:label"/><meta about="https://w3id.org/moro/enoam/data/cipro" property="owl:sameAs" resource="http://www.wikidata.org/entity/Q229"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Risposta al brindisi del ministro degli Esteri turco Çağlayangil</h1><p>Signor <span about="https://w3id.org/moro/enoam/data/141088/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">desidero esprimere a <span about="https://w3id.org/moro/enoam/data/141088/v1/mention-42" class="mention person" id="mention-42" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">V.E</span>. i più sentiti ringraziamenti per l’ospitalità offertami dal Governo di questo grande Paese amico ed alleato. I colloqui che ho avuto questo pomeriggio con il <span about="https://w3id.org/moro/enoam/data/141088/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/cevdet-sunay" typeof="deo:Reference">Presidente della Repubblica</span> turca<sup><a href="#curatornote-2" id="curatornote-ref-2">[2]</a></sup>, col <span about="https://w3id.org/moro/enoam/data/141088/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/suleyman-demirel" typeof="deo:Reference">Primo Ministro</span><sup><a href="#curatornote-3" id="curatornote-ref-3">[3]</a></sup> e con <span about="https://w3id.org/moro/enoam/data/141088/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Lei</span>, mi hanno promesso di confrontare i punti di vista italiani e turchi sulle principali questioni internazionali e di approfondire i problemi di comune interesse.</p><p class="paragraph" data-counter="2" id="p-2">Da molti anni le relazioni tra <span about="https://w3id.org/moro/enoam/data/141088/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span> ed <span about="https://w3id.org/moro/enoam/data/141088/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sono non solo eccellenti, ma in costante sviluppo in ogni settore. Ciò è per noi insieme motivo di profonda soddisfazione ed incentivo ad adoperarci per intensificare la nostra collaborazione.</p><p class="paragraph" data-counter="3" id="p-3">Una felice concordanza si registra nelle posizioni che la <span about="https://w3id.org/moro/enoam/data/141088/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span> e l’<span about="https://w3id.org/moro/enoam/data/141088/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> hanno assunto sui più importanti problemi politici: ad esempio, sull’esigenza di rafforzare l’<span about="https://w3id.org/moro/enoam/data/141088/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Organizzazione delle Nazioni Unite</span><sup><a href="#curatornote-4" id="curatornote-ref-4">[4]</a></sup>, sulla lealtà all’<span about="https://w3id.org/moro/enoam/data/141088/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza Atlantica</span><sup><a href="#curatornote-5" id="curatornote-ref-5">[5]</a></sup>, sulla necessità della distensione tra Est ed Ovest, sui vantaggi della progressiva integrazione europea, sul <span about="https://w3id.org/moro/enoam/data/141088/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>.</p><p class="paragraph" data-counter="4" id="p-4">La comunanza di posizioni in campo politico è base anche della sempre più intima e feconda collaborazione in campo economico, culturale, scientifico e tecnologico. Il popolo italiano segue con particolare interesse lo sforzo che il popolo turco – fedele agli insegnamenti del creatore della fortuna della <span about="https://w3id.org/moro/enoam/data/141088/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span> contemporanea, <span about="https://w3id.org/moro/enoam/data/141088/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/mustafa-kemal-ataturk" typeof="deo:Reference">Kemal Atatürk</span><sup><a href="#curatornote-6" id="curatornote-ref-6">[6]</a></sup> – sta compiendo per lo sviluppo della propria economia. In tale travaglio si colgono numerose analogie con le vicende nelle quali anche l’<span about="https://w3id.org/moro/enoam/data/141088/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è impegnata, in ispecie per quanto riguarda il progresso delle nostre regioni meridionali. A tale riguardo, sono convinto che l’associazione<sup><a href="#curatornote-7" id="curatornote-ref-7">[7]</a></sup> alla <span about="https://w3id.org/moro/enoam/data/141088/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economica Europea</span><sup><a href="#curatornote-8" id="curatornote-ref-8">[8]</a></sup> consentirà alla <span about="https://w3id.org/moro/enoam/data/141088/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span>, come noi fin dall’inizio auspichiamo, di accelerare il suo sviluppo che è attualmente in corso, assicurando al tempo stesso alla graduale integrazione europea, il contributo inestimabile della forza di carattere, dell’operosità e della genialità del popolo turco. L’<span about="https://w3id.org/moro/enoam/data/141088/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non mancherà di fornire ogni possibile appoggio al popolo turco nel perseguimento dei suoi obiettivi di progresso.</p><p>Signor <span about="https://w3id.org/moro/enoam/data/141088/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Ministro</span>,</p><p class="paragraph" data-counter="5" id="p-5">alcuni gravi problemi toccano da vicino i nostri due Paesi. La loro appartenenza al bacino del <span about="https://w3id.org/moro/enoam/data/141088/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> rende oggi necessaria la collaborazione nell’ambito dell’<span about="https://w3id.org/moro/enoam/data/141088/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> che ci unisce.</p><p class="paragraph" data-counter="6" id="p-6">Il nostro pensiero poi non può non dirigersi verso il Vicino e <span about="https://w3id.org/moro/enoam/data/141088/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> ove si riscontrano pericolose tensioni. Occorre seguire con la massima attenzione lo sviluppo degli eventi e contribuire con ogni mezzo di cui disponiamo, nell’ambito delle <span about="https://w3id.org/moro/enoam/data/141088/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, al raggiungimento di una pace giusta e duratura, in base alla Risoluzione del Consiglio di Sicurezza del novembre 1967<sup><a href="#curatornote-9" id="curatornote-ref-9">[9]</a></sup>.</p><p class="paragraph" data-counter="7" id="p-7">Tengo infine ad assicurarLa per quanto riguarda <span about="https://w3id.org/moro/enoam/data/141088/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/cipro" typeof="deo:Reference">Cipro</span> che seguiamo con attenzione e simpatia le conversazioni in corso fra le due comunità turca e greca, e formuliamo voti che esse conducano ad un equo regolamento, che salvaguardi i legittimi interessi delle due parti<sup><a href="#curatornote-10" id="curatornote-ref-10">[10]</a></sup>.</p><p>Signor <span about="https://w3id.org/moro/enoam/data/141088/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Ministro</span>,</p><p class="paragraph" data-counter="8" id="p-8">la nostra opera comune è animata da sentimenti di amichevole solidarietà e di operosa collaborazione. In questo spirito, mi consenta, Signor <span about="https://w3id.org/moro/enoam/data/141088/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Ministro</span>, di levare il calice alla salute del <span about="https://w3id.org/moro/enoam/data/141088/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/cevdet-sunay" typeof="deo:Reference">Presidente della Repubblica</span>, del <span about="https://w3id.org/moro/enoam/data/141088/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/suleyman-demirel" typeof="deo:Reference">Primo Ministro</span> e di <span about="https://w3id.org/moro/enoam/data/141088/v1/mention-40" class="mention person" id="mention-40" property="dcterms:references" resource="https://w3id.org/moro/enoam/data/ihsan-sabri-caglayangil" typeof="deo:Reference">Vostra Eccellenza</span>, all’avvenire della <span about="https://w3id.org/moro/enoam/data/141088/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span> e all’amicizia tra i nostri due Paesi.</p><ol id="curatorNotes"><li about="https://w3id.org/moro/enoam/data/141088/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> İhsan Sabri Çağlayangil (1908-1993), esponente politico del conservatore Partito della giustizia, dal 1965 era ministro degli Esteri della Turchia. <a href="#curatornote-ref-1">↑</a></li><li about="https://w3id.org/moro/enoam/data/141088/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Cevdet Sunay (1899-1982), generale dell’esercito, dal 1966 era presidente della Repubblica di Turchia. <a href="#curatornote-ref-2">↑</a></li><li about="https://w3id.org/moro/enoam/data/141088/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Sami Süleyman Gündoğdu Demirel (1924-2015), esponente politico del conservatore Partito della giustizia, dal 1965 era primo ministro della Turchia. <a href="#curatornote-ref-3">↑</a></li><li about="https://w3id.org/moro/enoam/data/141088/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955.  <a href="#curatornote-ref-4">↑</a></li><li about="https://w3id.org/moro/enoam/data/141088/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nato (North Atlantic Treaty Organization) è l’organizzazione occidentale difensiva basata sul Patto Atlantico del 1949. <a href="#curatornote-ref-5">↑</a></li><li about="https://w3id.org/moro/enoam/data/141088/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mustafa Kemal Atatürk (1881- 1938), generale dell’esercito e fondatore della Repubblica di Turchia nel 1923, di cui fu presidente dalla sua proclamazione al 1938. <a href="#curatornote-ref-6">↑</a></li><li about="https://w3id.org/moro/enoam/data/141088/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Con l’“accordo di Ankara”, firmato il 12 settembre 1963, si avviò un processo di integrazione doganale della Turchia con la Cee. <a href="#curatornote-ref-7">↑</a></li><li about="https://w3id.org/moro/enoam/data/141088/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-8">↑</a></li><li about="https://w3id.org/moro/enoam/data/141088/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta della risoluzione del Consiglio di Sicurezza n. 242 del 22 novembre 1967, che contemperava il necessario riconoscimento reciproco tra gli stati e il ritiro israeliano dai territori occupati nel corso della guerra. <a href="#curatornote-ref-9">↑</a></li><li about="https://w3id.org/moro/enoam/data/141088/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Dal 1963, anno del tentativo di riforma costituzionale condotto dalla maggioranza greco-cipriota al fine di emarginare la minoranza turco-cipriota, Cipro era al centro di tensioni che, oltre alle due comunità locali, coinvolgevano Grecia e Turchia, con sullo sfondo l’amministrazione degli Stati Uniti, alleata di entrambi i paesi. Dal 1964 era inoltre stata dispiegata una forza di interposizione dell’Onu. <a href="#curatornote-ref-10">↑</a></li></ol></body></html>