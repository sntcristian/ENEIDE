<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.162" name="dcterms.relation"/><meta content="10.48678/unibo/aldomoro1.4.1.162" name="dcterms.identifier"/><meta content="Moro, Aldo, [Brindisi alla colazione offerta ai capi delle rappresentanze diplomatiche], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.162." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi alla colazione offerta ai capi delle rappresentanze diplomatiche]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d’America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/canada" typeof="dcterms:Location"/><meta about="https://w3id.org/moro/enoam/data/canada" content="Canada" property="rdfs:label"/><meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mar Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/terzo-mondo" typeof="dcterms:Location"/><meta about="https://w3id.org/moro/enoam/data/terzo-mondo" content="Terzo Mondo" property="rdfs:label"/><meta about="https://w3id.org/moro/enoam/data/terzo-mondo" property="owl:sameAs" resource="http://www.wikidata.org/entity/Q180194"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/asia" typeof="dcterms:Location"/><meta about="https://w3id.org/moro/enoam/data/asia" content="Asia" property="rdfs:label"/><meta about="https://w3id.org/moro/enoam/data/asia" property="owl:sameAs" resource="http://www.wikidata.org/entity/Q48"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa Occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi alla colazione offerta ai capi delle rappresentanze diplomatiche]</h1><p class="paragraph" data-counter="1" id="p-1">Eccellenze,è per me motivo di viva e sincera soddisfazione vedere qui riuniti tutti i Capi Missione dei Paesi accreditati presso il Governo italiano. Oltre al piacere di un rinnovato contatto personale con tutti loro, mi si offre così la gradita possibilità di rivolgere, per loro tramite, il più cordiale saluto ai Governi ed ai popoli che essi così degnamente rappresentano e con i quali l’<span about="https://w3id.org/moro/enoam/data/141162/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha rapporti di amicizia e di collaborazione.</p><p class="paragraph" data-counter="2" id="p-2">Io apprezzo altamente il contributo che diplomatici così distinti come le loro Eccellenze danno quotidianamente per rafforzare ed estendere questi vincoli di cordiale cooperazione e per promuovere una sempre maggiore comprensione della realtà del Paese in cui vivono, dei suoi multiformi sviluppi, delle trasformazioni in corso, delle difficoltà da affrontare, infine delle sue posizioni nella vita internazionale.</p><p class="paragraph" data-counter="3" id="p-3">Ebbene l’avvenire e il progresso dell’<span about="https://w3id.org/moro/enoam/data/141162/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sono strettamente legati, ad una sempre maggiore collaborazione internazionale. In questo spirito ed alla luce delle sue nobili tradizioni il mio Paese è pronto a contribuire alla causa della comunità delle nazioni. Siamo perciò particolarmente consapevoli delle esigenze della delicata missione di coloro che hanno il compito, in spirito di verità e di simpatia, di osservare, di comprendere e di spiegare ciò che è e ciò che fa l’<span about="https://w3id.org/moro/enoam/data/141162/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="4" id="p-4">Sono certo che questa immagine – opera composita di così attenti osservatori – riflette un Paese animato da profonde aspirazioni di progresso e di pace per sé e per tutti. Un Paese che opera costruttivamente per questa elevata finalità, in comunione di intenti con tutti i popoli.</p><p class="paragraph" data-counter="5" id="p-5">Nella sua azione internazionale, il Governo italiano si ispira al principio che la pace è indivisibile e che essa richiede un impegno totale dei Governi e dei popoli.</p><p class="paragraph" data-counter="6" id="p-6">È in questo contesto che assumono il loro significato gli orientamenti della politica estera italiana nei suoi vari aspetti.</p><p class="paragraph" data-counter="7" id="p-7">È nota l’importanza che attribuiamo ai problemi dell’<span about="https://w3id.org/moro/enoam/data/141162/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> – area geografica e politica nella quale sono nostri interessi essenziali. Ad essa sono storicamente legati gli amici <span about="https://w3id.org/moro/enoam/data/141162/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti d’America</span> ed il <span about="https://w3id.org/moro/enoam/data/141162/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/canada" typeof="deo:Reference">Canada</span>.</p><p class="paragraph" data-counter="8" id="p-8">È appunto verso lo stabilimento di condizioni di fiducia e sicurezza autentiche nel nostro continente che l’<span about="https://w3id.org/moro/enoam/data/141162/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> dirige la sua azione o che si tratti di approfondire fino all’integrazione i rapporti speciali con i Paesi dell’<span about="https://w3id.org/moro/enoam/data/141162/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa occidentale</span>, o che si tratti di promuovere utili incontri con gli altri stati dell’area. Si muove perciò dal contesto dell’<span about="https://w3id.org/moro/enoam/data/141162/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">Alleanza</span> di cui siamo parte, e che noi concepiamo come un insostituibile fattore di equilibrio, di garanzia per stimolare alla distensione e salvaguardare la pace.</p><p class="paragraph" data-counter="9" id="p-9">Riteniamo che sulla base di queste premesse e per questa via possa svilupparsi il processo volto a superare le divisioni del nostro continente e ad instaurare forme più avanzate di pacifica convivenza e di collaborazione estese a tutti i Paesi. Il nostro contributo ed il nostro impegno in questo processo sono noti. Progressi sono stati fatti, e ce ne rallegriamo, ma altro cammino resta indubbiamente da compiere. Esso sarà tanto meno difficile, quanto più ci si renderà conto con realismo costruttivo che non si deve garantire solo un certo assetto politico, ma promuovere contatti, anche economici, sempre più intensi fra i popoli e liberi scambi nell’economia e nella cultura. Siamo convinti che quanto più queste forme di collaborazione si rafforzeranno ed amplieranno, tanto più l’<span about="https://w3id.org/moro/enoam/data/141162/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> potrà nuovamente svolgere sullo scacchiere mondiale una funzione sua propria, di natura essenzialmente equilibratrice, volta a promuovere la fiducia, la sicurezza, la cooperazione, lo sviluppo. E ciò in tutti i settori geografici e non solo in quelli – come il <span about="https://w3id.org/moro/enoam/data/141162/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>, - ove gli interessi europei sono più strettamente coinvolti e risentono direttamente della crisi ancora in atto, per la quale, come per qualsiasi altra, auspichiamo una soluzione politica, giusta e duratura.</p><p class="paragraph" data-counter="10" id="p-10">Ma la nostra attenzione e la nostra azione sono rivolte anche a quanto accade in più lontane zone, convinti come siamo che la pace è indivisibile e che essa è indissolubile da una sempre maggiore sensibilità e comprensione per le aspirazioni di progresso, di indipendenza, di sviluppo e di giustizia che animano i popoli del <span about="https://w3id.org/moro/enoam/data/141162/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/terzo-mondo" typeof="deo:Reference">Terzo Mondo</span>.</p><p class="paragraph" data-counter="11" id="p-11">Il mantenimento della pace, dinanzi alle tensioni che vediamo insorgere in così numerosi settori, è una vera e propria sfida alla coscienza umana ed alla lungimiranza dei governanti del nostro tempo. Nella misura in cui sapremo raccoglierla e vincerla, potremo dire di aver bene operato. Sappiamo che da tante parti si guarda alle <span about="https://w3id.org/moro/enoam/data/141162/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> come ad una grande tribuna ed ad un ambiente nel quale convergono gli sforzi internazionali per la soluzione dei problemi più delicati e gravi del mondo. Noi siamo decisi a contribuire al rafforzamento dell’organizzazione mondiale che tante benemerenze ha già acquisito, pur se non ha risposto pienamente a tutte le aspettative in essa riposte, condizionata in parte, come essa è ancora dalla dialettica dei rapporti di potenza.</p><p class="paragraph" data-counter="12" id="p-12">Nel guardare poi ai continenti d’oltre oceano, non possiamo non rallegrarci dello sviluppo dei nostri rapporti di amicizia e di cooperazione con i Paesi dell’America Latina; rapporti che costituiscono del resto, e non da oggi, un punto fermo della politica italiana; e non possiamo non dire al tempo stesso la nostra viva soddisfazione per lo sviluppo delle nostre amichevoli relazioni sia coi Paesi dell’<span about="https://w3id.org/moro/enoam/data/141162/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/asia" typeof="deo:Reference">Asia</span>, ove ho compiuto di recente un breve ma interessantissimo viaggio<sup><a href="#curatornote-1" id="curatornote-ref-1">[1]</a></sup>, sia con i Paesi d’<span about="https://w3id.org/moro/enoam/data/141162/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/africa" typeof="deo:Reference">Africa</span>, ove sarà lieto di recarmi tra breve, per incontrare i governanti di alcuni di essi<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="13" id="p-13">Tessendo questa trama di rapporti, l’<span about="https://w3id.org/moro/enoam/data/141162/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> confida di recare un efficace contributo, nei limiti delle sue possibilità, per una maggiore comprensione fra i popoli, per il miglioramento dell’atmosfera e delle relazioni internazionali e per la ricerca di soluzioni eque e durature dei vecchi e nuovi problemi ancora sul tappeto. Per ciò è per noi motivo di conforto e di fiducia il poter contare, in questo nostro sforzo, sulla collaborazione di tanti Paesi amici e in primo luogo su quella dei loro illustri Rappresentanti in <span about="https://w3id.org/moro/enoam/data/141162/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, oggi qui riuniti.</p><p class="paragraph" data-counter="14" id="p-14">Ringrazio dunque nuovamente tutti i presenti e mi è gradito di cogliere questa occasione per levare il bicchiere alla salute dei Capi di Stato, che essi così degnamente rappresentano, ed al loro personale benessere.</p><ol id="curatorNotes"><li about="https://w3id.org/moro/enoam/data/141162/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il viaggio di Moro in Giappone, Indonesia e Thailandia risaliva al 18-28 novembre 1970. <a href="#curatornote-ref-1">↑</a></li><li about="https://w3id.org/moro/enoam/data/141162/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Moro sarebbe partito il 24 aprile 1971 per una serie di visite nei paesi dell’Africa Occidentale. <a href="#curatornote-ref-2">↑</a></li></ol></body></html>