<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.042" name="dcterms.relation"/><meta content="10.48678/unibo/aldomoro1.3.1.042" name="dcterms.identifier"/><meta content="Moro, Aldo, [Consulta nazionale per gli enti locali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.042." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Consulta nazionale per gli enti locali]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Consulta nazionale per gli enti locali]</h1><p class="paragraph" data-counter="1" id="p-1">L’on. Moro ha rivolto il suo saluto alla Consulta Centrale per gli Enti locali, intendendo attraverso la Consulta rivolgere il saluto cordiale e grato del Partito agli amministratori democratici cristiani da tanti anni impegnati, con competenza, probità e dedizione al pubblico bene, a servire nelle amministrazioni locali gli ideali democratici cristiani e, con essi, il Paese. Il Segretario politico ha rilevato l’importanza che assumono le periodiche riunioni della Consulta Centrale e tra esse, in particolare, quella in svolgimento che intende preparare, su una base di alta qualificazione tecnica e politica, l’impostazione programmatica della prossima campagna elettorale amministrativa<sup><a href="#curatornote-1" id="curatornote-ref-1">[1]</a></sup>. Questa sessione della Consulta, ha notato l’on. Moro, mediante le importanti relazioni presentate e la discussione che ne è seguita, ha portato agli organi del Partito la viva voce, la preparazione e l’esperienza degli amministratori democratici cristiani, ha indicato il loro modo concreto, vivo, di individuare, di impostare, di porre in un ordine razionale per la loro graduale soluzione i molteplici e gravi problemi degli Enti locali.</p><p class="paragraph" data-counter="2" id="p-2">Di tutto ciò il Partito terrà molto conto nel dialogo che sta per stabilire con l’elettorato e per gli impegni che ancora una volta la <span about="https://w3id.org/moro/enoam/data/131042/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> assumerà responsabilmente con il popolo italiano. Ma soprattutto questa Consulta reca al Partito, pur con la realistica indicazione delle mille difficoltà incontrate dagli amministratori nella loro quotidiana fatica a diretto contatto con gli amministrati, la ricca e fiduciosa esperienza vissuta nella amministrazione degli Enti Locali, la fede nella validità di questo momento essenziale della vita democratica, la volontà di valorizzare e ravvivare questi centri insostituibili di vita democratica e di espanderli con prudente gradualismo secondo l’esclusiva considerazione dei legittimi interessi degli amministratori e dell’effettiva espansione che da una ampia, articolata e differenziata vita locale viene alla libertà ed alla democrazia del nostro Paese.</p><p class="paragraph" data-counter="3" id="p-3">Ed anche di questa testimonianza, di questa fiducia, di questa volontà di arricchire e ravvivare il pluralismo sociale, per servire, nella libertà e varietà, l’unità dello Stato democratico, il Partito terrà il debito conto. Se altro non avesse fatto la <span about="https://w3id.org/moro/enoam/data/131042/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ha proseguito l’on. Moro, e si fosse limitata ad amministrare così come ha amministrato con competenza, con rettitudine, con genuino amore della libertà, i grandi e piccoli centri di vita locale che la fiducia degli elettori ha affidato al Partito, già solo per questo essa avrebbe reso un incalcolabile servizio al Paese, avrebbe consolidato gli istituti democratici, avrebbe difeso la libertà del popolo italiano. Ricordando questi meriti storici, tra tanti altri, che nessuna preconcetta faziosità può contestare, si può porre tra le ragioni caratterizzanti del Partito, tra i titoli in base ai quali esso chiede una rinnovata fiducia del corpo elettorale, questo fedele e costante servizio alla libertà così come si esprime nelle autonomie locali. Perciò la <span about="https://w3id.org/moro/enoam/data/131042/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> pone a base della sua impostazione elettorale il suo connaturale (e non acquisito e non opportunisticamente accettato) pluralismo sociale, il suo originario rifiuto, come si dice, del centralismo burocratico, la sua antica fede che la unità indispensabile del corpo sociale si nutra della libertà e si sviluppi saldamente nella varietà della vita sociale.</p><p class="paragraph" data-counter="4" id="p-4">Per rendere ricca la nostra tematica elettorale non abbiamo bisogno di altro che di questi principi, di questa fede, di questa esperienza storica.</p><p class="paragraph" data-counter="5" id="p-5">Ritenendo che queste cose siano sufficientemente importanti per destare l’attenzione e l’interesse dell’elettorato ed anzi molto importanti in senso assoluto, il primo e più importante tema elettorale, nel rispetto dell’ordine naturale delle cose, sarà quello dell’importanza, della vitalità, dei problemi delle amministrazioni locali e dell’impegno autonomistico, un impegno espansivo, della <span about="https://w3id.org/moro/enoam/data/131042/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="6" id="p-6">Ma certo questa considerazione, per la quale ci riserviamo di dare un’ampia ed adeguata trattazione che impegnerà tutto il Partito, non può farci dimenticare, né può fare dimenticare al corpo elettorale, il primo e l’essenziale dei problemi politici italiani, quello sottostante e decisivo in ogni nostra esperienza, il problema della libertà. E del resto la stessa ricca tematica delle autonomie locali richiama alla libertà. Esse nascono dalla libertà, si nutrono della libertà, generano la libertà, educano ad essa e con ciò creano lo Stato democratico.</p><p class="paragraph" data-counter="7" id="p-7">Il problema di fondo è dunque quello della libertà, che abbiamo salvaguardato per tanti anni a vantaggio di tutti e che salvaguarderemo ancora. La libertà non ha bisogno di essere difesa contro il preteso monopolio politico della <span about="https://w3id.org/moro/enoam/data/131042/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ché anzi il potere democratico della <span about="https://w3id.org/moro/enoam/data/131042/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> in questi anni con la sua autorità e l’autentica carica democratica scaturente dalla sua ispirazione l’ha difesa contro la nota e minacciosa pretesa egemonica del <span about="https://w3id.org/moro/enoam/data/131042/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>. Il potere democratico della <span about="https://w3id.org/moro/enoam/data/131042/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha difeso la libertà efficacemente in questi anni [non] con una ruvida, indiscriminata, minacciosa contrapposizione frontale, ma con un’articolazione democratica nella quale la <span about="https://w3id.org/moro/enoam/data/131042/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> non ha preteso e non pretende di avere tutto, anche se non ha abdicato e non intende abdicare alla sua dominante responsabilità.</p><p class="paragraph" data-counter="8" id="p-8">La nostra lotta al comunismo ed ai sostenitori del comunismo è un dato caratterizzante definitivo della nostra azione politica; ma essa è stata ed è come metodo, nelle varie forme che la realtà storica e politica suggerisce, rifiuto del frontismo, impegno per parte nostra a scoraggiarlo e renderlo impossibile e in pari tempo rifiuto delle pericolose confusioni bloccarde nelle quali si stempera e si dissolve, nella sua storica efficacia persuasiva e motrice, la genuina carica democratica della <span about="https://w3id.org/moro/enoam/data/131042/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Chi non sa vedere nella nostra azione la costante direttiva anticomunista, il rifiuto dei fronti e dei blocchi, la fiducia nel metodo della libertà, nell’esito finale della battaglia per la libertà, non conosce la vera <span about="https://w3id.org/moro/enoam/data/131042/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e purtroppo rischia in questa incomprensione di perdere l’unico vero efficace strumento di libertà e di seria azione anticomunista che vi sia nel nostro Paese. È con questo spirito, è con questo inderogabile impegno, è con questa fiducia che ancora una volta la <span about="https://w3id.org/moro/enoam/data/131042/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> si rivolge al popolo italiano.</p><ol id="curatorNotes"><li about="https://w3id.org/moro/enoam/data/131042/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni amministrative si sarebbero svolte il 6-7 novembre 1960, insieme alle regionali in Trentino-Alto Adige, a seguito della riforma in senso proporzionale della legge per l’elezione dei consigli provinciali (Legge 10 settembre 1960, n. 962). <a href="#curatornote-ref-1">↑</a></li></ol></body></html>