<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.072" name="dcterms.relation"/><meta content="10.48678/unibo/aldomoro1.2.2.072" name="dcterms.identifier"/><meta content="Moro, Aldo, [Istituzione della sezione Commercio con l’estero in alcuni Istituti tecnici-commerciali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.072." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Istituzione della sezione Commercio con l’estero in alcuni Istituti tecnici-commerciali]</title>
<div id="mentionMeta"><meta about="https://w3id.org/moro/enoam/data/istituto-tecnico-commerciale-armando-diaz" typeof="foaf:Organization"/><meta about="https://w3id.org/moro/enoam/data/istituto-tecnico-commerciale-armando-diaz" content="Istituto Tecnico Commerciale Armando Diaz" property="rdfs:label"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/istituto-tecnico-commerciale-duca-degli-abruzzi" typeof="foaf:Organization"/><meta about="https://w3id.org/moro/enoam/data/istituto-tecnico-commerciale-duca-degli-abruzzi" content="Istituto Tecnico Commerciale Duca degli Abruzzi" property="rdfs:label"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/istituto-tecnico-commerciale-carlo-piaggio" typeof="foaf:Organization"/><meta about="https://w3id.org/moro/enoam/data/istituto-tecnico-commerciale-carlo-piaggio" content="Istituto Tecnico Commerciale Carlo Piaggio" property="rdfs:label"/><meta about="https://w3id.org/moro/enoam/data/viareggio" typeof="dcterms:Location"/><meta about="https://w3id.org/moro/enoam/data/viareggio" content="Viareggio" property="rdfs:label"/><meta about="https://w3id.org/moro/enoam/data/viareggio" property="owl:sameAs" resource="http://www.wikidata.org/entity/Q221377"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Istituzione della sezione Commercio con l’estero in alcuni Istituti tecnici-commerciali] </h1><p class="paragraph" data-counter="1" id="p-1">Il disegno di legge<sup><a href="#curatornote-1" id="curatornote-ref-1">[1]</a></sup>, in sostanza, vuole sanzionare alcuni corsi speciali che sono stati tenuti a titolo sperimentale presso questi istituti tecnici. </p><p class="paragraph" data-counter="2" id="p-2">Osservai l’altra volta<sup><a href="#curatornote-2" id="curatornote-ref-2">[2]</a></sup> che nel disegno di legge vi sono due parti: il riconoscimento di queste sezioni specializzate già istituite a titolo sperimentale, e l’accenno ad una nuova disciplina generale degli istituti tecnici; infatti nel secondo comma dell’articolo 1 è detto che sezioni dello stesso tipo potranno essere istituite anche presso altri istituti. Appunto la commistione di questi elementi faceva sorgere delle difficoltà per l’approvazione della legge in questa formulazione. Mi pare che noi ci troviamo di fronte a questa alternativa: o semplicemente ci limitiamo a mantenere in vita le sezioni specializzate già esistenti nei tre istituti, riservandoci di vedere in futuro, sulla base dei risultati conseguiti, se sia il caso di applicare più largamente questa specializzazione; oppure affrontiamo il problema degli istituti tecnici sotto questo profilo ed autorizziamo il Ministro ad istituire nuove sezioni. Era questo il dubbio che era sorto l’altra volta. La seconda alternativa evidentemente richiede un notevole studio. L’altra volta rinviammo anche perché, essendo in attesa della riforma, non ci parve opportuno procedere all’approvazione del disegno di legge sulla base di una esperienza particolare, mentre si poteva rivedere la questione nel suo complesso. </p><p class="paragraph" data-counter="3" id="p-3">Io penso che oggi si potrebbe semplicemente sanzionare quello che è stato fatto a titolo sperimentale, limitatamente ai tre istituti, senza far cenno ad altre sezioni specializzate che dovrebbero essere stabilite presso gli istituti tecnici. Si dovrebbe, quindi, togliere il secondo comma dell’articolo 1, e di conseguenza la possibilità di estendere queste sezioni specializzate, salvo vedere in seguito se sarà opportuno farlo. Quanto all’articolo 6, il quale dice che l’istituzione di queste sezioni ha effetto dal 1946-47, quando effettivamente esse furono istituite, si potrebbe trovare una formula più felice. Forse sarebbe opportuno inserire questa disposizione nell’articolo 1 che dovrebbe suonare così: </p><p class="paragraph" data-counter="4" id="p-4">«È riconosciuta la sezione specializzata per il commercio estero, già funzionante a titolo sperimentale dal 1946-47, presso gli istituti tecnici commerciali "<span about="https://w3id.org/moro/enoam/data/122072/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/istituto-tecnico-commerciale-armando-diaz" typeof="deo:Reference">Armando Diaz</span>" di <span about="https://w3id.org/moro/enoam/data/122072/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, "<span about="https://w3id.org/moro/enoam/data/122072/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/istituto-tecnico-commerciale-duca-degli-abruzzi" typeof="deo:Reference">Duca degli Abruzzi</span>" di <span about="https://w3id.org/moro/enoam/data/122072/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> e "<span about="https://w3id.org/moro/enoam/data/122072/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/istituto-tecnico-commerciale-carlo-piaggio" typeof="deo:Reference">Carlo Piaggio</span>” di <span about="https://w3id.org/moro/enoam/data/122072/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/viareggio" typeof="deo:Reference">Viareggio</span>». </p><p class="paragraph" data-counter="5" id="p-5">Per il resto lascerei il disegno di legge come è. In tal modo il provvedimento verrebbe limitato ad un obiettivo particolare, e quindi non dovrebbe suscitare difficoltà. Altrimenti dovremmo affrontare il più largo problema delle specializzazioni negli istituti tecnici, che forse ci porterebbe troppo lontano.</p><ol id="curatorNotes"><li about="https://w3id.org/moro/enoam/data/122072/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene, in qualità di relatore, presentando il disegno di legge in discussione. <a href="#curatornote-ref-1">↑</a></li><li about="https://w3id.org/moro/enoam/data/122072/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro era già intervenuto sul tema nella seduta della stessa Commissione del 12 ottobre 1951.  <a href="#curatornote-ref-2">↑</a></li></ol></body></html>