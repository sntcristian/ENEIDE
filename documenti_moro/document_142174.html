<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.174" name="dcterms.relation"/><meta content="10.48678/unibo/aldomoro1.4.2.174" name="dcterms.identifier"/><meta content="Moro, Aldo, [Intervento a Firenze], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.174." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Intervento a Firenze]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Intervento a Firenze]</h1><p class="paragraph" data-counter="1" id="p-1">La <span about="https://w3id.org/moro/enoam/data/142174/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non è un partito rifugio, benché esso possa e debba rassicurare ed orientare. Se i meriti storici della <span about="https://w3id.org/moro/enoam/data/142174/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, al di là di ogni faziosa svalutazione, sono indiscutibili, il voto che si chiede oggi non è in ragione di un pur onorevole passato, ma in vista dell’avvenire. C’è, in realtà, un progetto politico, una proposta positiva della <span about="https://w3id.org/moro/enoam/data/142174/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di cui i giovani sono ad un tempo destinatari e garanti. L’antifascismo si salda coerentemente con l’orientamento progressista del partito. Ciò viene disconosciuto, al fine di configurare la competizione con la <span about="https://w3id.org/moro/enoam/data/142174/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> come una lotta contro la destra, contro l’arretratezza culturale, la ristrettezza morale, il meschino spirito di conservazione e di chiusura. Di un siffatto atteggiamento, al di là della polemica, non c’è traccia nella <span about="https://w3id.org/moro/enoam/data/142174/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nella storia autentica del nostro partito. Restando ferma la nostra posizione alternativa di fronte al comunismo, c’è da dire che ci hanno potuto differenziare modalità e finalità ultime, non certo la volontà di riformare che non è inferiore a quella della sinistra. Un profondo mutamento è intervenuto nel trentennio nel quale la <span about="https://w3id.org/moro/enoam/data/142174/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha avuto dominanti responsabilità di guida del Paese. Si può ben dire che il nostro partito ha acquisito il titolo per un così prolungato esercizio del potere, proprio per la sua capacità di cogliere la realtà e di penetrare in essa. Autentiche svolte sociali e politiche sono state così rese possibili. La fermezza sui principi e la flessibilità in ordine alla concreta esperienza storica hanno reso feconda l’opera rinnovatrice della <span about="https://w3id.org/moro/enoam/data/142174/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ora siamo certo ad una svolta ulteriore e più radicale, della quale vi sono chiari segni. La stessa inquietudine ed incertezza del Paese ne è una testimonianza. Si tratta ancora una volta di capire e di far propria questa novità che si annuncia, in maniera che essa possa esprimersi ed assumere un autentico volto umano.</p><p class="paragraph" data-counter="2" id="p-2">Questa è una grande prova per la <span about="https://w3id.org/moro/enoam/data/142174/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Superarla vuol dire essere partito dell’avvenire, assicurare la continuità di una funzione determinante delle nuove condizioni del Paese.</p><p class="paragraph" data-counter="3" id="p-3">Sono certo, ha proseguito l’on. Moro, che questa prova sarà affrontata e vinta dai giovani democratici cristiani. Nella loro ispirazione infatti vi sono ragioni sufficienti per dare ordinato e completo sviluppo alle idealità di libertà, eguaglianza, partecipazione e solidarietà che li affascinano ed emergono come caratteristiche essenziali di una nuova fase storica.</p><p class="paragraph" data-counter="4" id="p-4">Il Presidente del Consiglio ha poi richiamato i giovani alla necessità di ricercare autentici valori e porli al centro della propria vita individuale e sociale.</p><p class="paragraph" data-counter="5" id="p-5">Nessun attivismo politico e nessuna presenza giovanile sarebbero capaci di coprire il vuoto di una società nella quale non riescano ad affermarsi i valori umani. Su questa base sarà utile un confronto tra le forze politiche al di là del contrasto elettorale. La gara di oggi deve essere condotta democraticamente, ma con estremo rigore ed impegno. Vi sarà poi il tempo in cui si dovrà costruire un assetto politico, non certo estraneo a valutazioni morali, nel quale possono trovare il loro compimento le aspirazioni popolari ed, in esse, le grandi speranze dei giovani. </p></body></html>