<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.232" name="dcterms.relation"/><meta content="10.48678/unibo/aldomoro1.4.2.232" name="dcterms.identifier"/><meta content="Moro, Aldo, [Discorso a Benevento], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.232." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso aBenevento]</title>
<div id="mentionMeta"><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/benevento" typeof="dcterms:Location"/><meta about="https://w3id.org/moro/enoam/data/benevento" content="Benevento" property="rdfs:label"/><meta about="https://w3id.org/moro/enoam/data/benevento" property="owl:sameAs" resource="http://www.wikidata.org/entity/Q13437"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Benevento]</h1><p class="paragraph" data-counter="1" id="p-1">Cari amici, vi sono profondamente grato della
      accoglienza che avete voluto riservarmi nella ospitale e cara città
      di <span about="https://w3id.org/moro/enoam/data/142232/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/benevento" typeof="deo:Reference">Benevento</span>, cara a me per antichi ricordi, cara a me per
      solidarietà di uomo del <span about="https://w3id.org/moro/enoam/data/142232/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span>, e più cara oggi per la
      considerazione e l’affetto che avete voluto dimostrarmi.</p><p class="paragraph" data-counter="2" id="p-2">Cari
      amici, mi fate veramente molto onore. Temo di non poter corrispondere alla
      vostra attesa; ma vi parlerò con onestà, con realismo, senza
      immaginare di poter dare risposta a tutti i quesiti, così suggestivi,
      che mi sono stati proposti. Ecco, intorno a questo mio discorso
      c’è forse un’attesa che si deve a qualche
      incomprensione degli organi di informazione attorno a miei precedenti
      interventi. Cari amici, io vi parlo con spirito di verità, in piena
      lealtà alla linea politica del partito, che concorro a comporre, a
      definire, ma che ovviamente devo essere il primo a rispettare, e con
      alcune notazioni, e considerazioni che riflettano gli aspetti problematici
      di questo momento politico. E poiché in questa sede è stata
      richiamata la <span about="https://w3id.org/moro/enoam/data/142232/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC </span>come tale, dal segretario che mi ha ricordato il prossimo
      impegno in sede di congresso, ecco, mi sia consentito di esprimere la mia
      fiducia nella <span about="https://w3id.org/moro/enoam/data/142232/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, così come essa si esprime in una
      assemblea come questa, ricca di calore, di consapevolezza, di senso di
      responsabilità. Questa, cari amici, è una bella immagine del
      nostro partito, in questo momento storico. </p><p class="paragraph" data-counter="3" id="p-3"><strong>Mentre tante
        cose difficili sono dinanzi a noi, mentre tanti problemi sono aperti
        – e questa io credo sia la situazione più difficile che il
        nostro Paese abbia registrato dall’inizio della rinnovata
        esperienza democratica – ebbene, in questo contesto così
        delicato, così allarmante, è motivo di conforto – ed io
        traggo proprio da qui questa certezza – che vi sia una Democrazia
        Cristiana presente nel Paese, capace di mobilitare l’opinione
        pubblica, capace di assumere e di far assumere tutte le
        responsabilità che questo difficile momento di storia comporta.</strong></p><p class="paragraph" data-counter="4" id="p-4">In
      questi giorni abbiamo assistito, agghiacciati, ad alcuni fra i tanti
      episodi di violenza che si susseguono in una sequenza allarmante<sup><a href="#curatornote-1" id="curatornote-ref-1">[1]</a></sup>. E sono
      forse il segno più grave della crisi politica che il nostro Paese
      attraversa, ma dovrei forse dire della crisi che il mondo attraversa,
      perché se alcuni fenomeni negativi si presentano in <span about="https://w3id.org/moro/enoam/data/142232/v1/mention-76" class="mention place" id="mention-76" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con una
      particolare intensità, e quindi con una naturale maggiore risonanza,
      ebbene, debbo dire che ordine democratico e ordine economico-sociale, non
      sono senza problemi, non sono senza interrogativi a livello mondiale;
      avvengono queste cose da noi, ma avvengono anche altrove, come se questa
      cadenza, di cui prendiamo atto con grande senso di responsabilità,
      stesse a significare l’esistenza di problemi insoluti, di certi
      caratteri aperti a qualche cosa di nuovo della nostra civiltà. Certo,
      sappiamo bene che non è questo il modo di segnalare la crisi e
      l’attesa di novità umane del nostro tempo, anzi queste cose
      appaiono assolutamente contraddittorie con quella ricerca di umanità
      che sembra profilarsi all’orizzonte della storia del mondo.
      Tuttavia si tratta di segni di crisi, che ci impegnano in una duplice
      chiarezza: una è la direzione della deplorazione, la più netta,
      senza equivoci, senza riserve; noi la esprimiamo questa deplorazione,
      solidali con il governo del Paese, impegnato in questa azione di
      resistenza alla violenza.</p><p class="paragraph" data-counter="5" id="p-5"><strong>Anche la <span about="https://w3id.org/moro/enoam/data/142232/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC </span>è stata oggetto
        specifico di questa azione di sovvertimento: c’è da rilevare
        che essa è stata tanto ferma nella deprecazione, quanto prudente,
        composta e misurata nel modo di reagire, quasi che essa sentisse, da
        grande forza quale è, la gravità dell’ora e la
        necessità di non abbandonarsi a nulla che sia frenetico, meschino,
        di fronte a cose così dure, così significative, così
        incisive che avvengono nel nostro Paese. </strong>Certo, è
      altamente deludente, per noi democratici, che abbiamo ricostruito,
      insieme, la democrazia in <span about="https://w3id.org/moro/enoam/data/142232/v1/mention-77" class="mention place" id="mention-77" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nel dopoguerra, partendo dalla
      Resistenza, e poi nella lunga e complessa azione di questi 30 anni, è
      altamente deludente vedere riemergere la violenza come strumento di lotta
      politica, in modo oscuro, con finalità complesse, ma con questo
      significato della contestazione della legge del consenso, della legge del
      voto, dell’assenza della democrazia, perché questo significa.</p><p class="paragraph" data-counter="6" id="p-6">E
      dopo avere, per 30 anni, fatto valere, insieme, in innumerevoli occasioni,
      la legge dell’aggregazione del consenso, del voto, ed avendo
      costruito su queste basi un Paese nuovo, con bisogni ed esigenze crescenti
      – e per questo in crisi – ma un Paese nuovo, pur avendo
      utilizzato la libertà e il consenso come mezzi di avanzamento della
      nostra vita civile, vediamo ora, da angoli oscuri del nostro Paese
      emergere questa fredda contestazione del principio della libertà,
      come se dall’insidia alla libertà, dall’insidia al
      consenso, potesse venire qualche cosa di meglio, o qualche cosa di
      più umano di quello che abbiamo nella libertà e nel consenso
      costruito nel corso di questi trenta anni.</p><p class="paragraph" data-counter="7" id="p-7">È qui che noi, pur
      nella consapevolezza di questi problemi nuovi, che emergono nella nostra
      società, dobbiamo dire con estrema compostezza il nostro no a questa
      nuova minaccia, che si aggiunge e balza davanti ad altre come la più
      grave, dobbiamo dire di no, riconfermando puramente e semplicemente la
      nostra natura di democratici; gli italiani che amano la democrazia,
      ridicano in questo momento che essi non intendono vederla distrutta dalla
      violenza, che credono nel suo valore costruttivo, che credono nella sua
      capacità di creare; ci sono certamente problemi nuovi, problemi dei
      ceti emergenti, ci sono i problemi della giustizia, i problemi della
      partecipazione, i problemi della corresponsabilità che si pongono ora
      in un modo più acuto, ma questa non è la via per risolverli,
      questa è la via della rivoluzione.</p><p class="paragraph" data-counter="8" id="p-8"><strong>Come democratici, e
        come democratici cristiani, fedeli al patrimonio ideale del nostro
        partito, rifiutiamo la violenza e ci impegniamo a fare quello che
        abbiamo sempre fatto, ed andare fra la gente a far comprendere, ancora
        una volta, il significato di deviazione grave che c’è in
        ogni manifestazione di intolleranza, in ogni tentativo di piegare con la
        forza quello che non si piega con la libertà.</strong></p><p class="paragraph" data-counter="9" id="p-9">Vogliamo
      riparlare, secondo la nostra antica visione, come partito di libertà,
      agli italiani per vederli raccolti intorno a noi in questa rivendicazione
      della legge democratica; e vogliamo pensare che, accanto a quella che
      è la doverosa, rigorosa azione dello Stato, per l’osservanza
      della legge, accanto alla funzione di responsabilità di tutte le
      istituzioni, vi sia anche, come dire, la nostra azione culturale, la
      nostra capacità di persuasione. </p><p class="paragraph" data-counter="10" id="p-10">Fenomeni, dicevo, non solo
      italiani (e questo mi induce anche ad altre riflessioni), ma certamente
      fenomeni che turbano in modo particolare un Paese come il nostro che si
      trova in un momento così difficile della sua storia. Ed io, come
      premessa alle poche osservazioni che farò intorno al momento
      politico, voglio ricordare un po’ di storia della Democrazia
      Cristiana, voglio ricordare che questa <span about="https://w3id.org/moro/enoam/data/142232/v1/mention-81" class="mention organization" id="mention-81" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, consapevole e
      compatta nel corso di questi 30 anni, più di 30 anni, ha assolto al
      compito di guida del Paese, che la libera scelta degli italiani gli aveva
      conferito, con questa saggia politica di alleanze. Che essa avesse o meno
      bisogno (qualche momento aveva bisogno, qualche altro no, comunque la
      reazione è sempre stata la stessa), che avesse o meno bisogno, la
      <span about="https://w3id.org/moro/enoam/data/142232/v1/mention-82" class="mention organization" id="mention-82" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha cercato alleanze, con spirito aperto; ha cercato
      alleati in una articolazione della vita democratica, in armonia con le
      circostanze e i tempi; ha cercato alleanze quasi a significare la
      consapevolezza che essa ha della sua incompiutezza, quasi a ripudiare
      quella pretesa di egemonia, che qualche volta ci viene imputata.</p><p class="paragraph" data-counter="11" id="p-11"><strong>Lo
        spirito con cui abbiamo cercato le alleanze, non è stato spirito
        egemonico. Naturalmente abbiamo cercato di definirci
        nell’assolvimento del nostro compito, anche per quello che noi
        siamo in noi stessi. Io riconosco che in parte notevole il giudizio
        politico sulla <span about="https://w3id.org/moro/enoam/data/142232/v1/mention-83" class="mention organization" id="mention-83" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è stato ancorato al tipo di
        alleanze che essa ha, di volta in volta, sostenuto, non arbitrariamente,
        ma in una seria e responsabile visione delle cose del nostro Paese.
      </strong></p><p class="paragraph" data-counter="12" id="p-12">Forse la <span about="https://w3id.org/moro/enoam/data/142232/v1/mention-84" class="mention organization" id="mention-84" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è stata o accettata o
      ripudiata, di volta in volta, per aver promosso coalizioni centriste, per
      aver promosso una coalizione di centro sinistra; per buona parte, la
      valutazione intorno a noi, era legata al nostro modo di essere in rapporto
      a coloro che invitavamo, di volta in volta, nella nostra
      responsabilità, a accompagnarci nel nostro cammino, ad assolvere i
      compiti di guida del Paese.</p><p class="paragraph" data-counter="13" id="p-13">Io non sarò qui certo a negare il
      peso estremamente rilevante che hanno le scelte, le alleanze, perché
      il partito anche in esse si definisce; certo si definisce innanzitutto per
      la sua apertura all’altro, ma si definisce perché in qualche
      modo la sua linea politica risulta coordinata e condizionata
      dall’alleato presente. E quindi io non nego nulla di queste scelte,
      nel tempo storico in cui esse furono fatte; non nego nulla del valore
      qualificante che le alleanze hanno avuto nella vita della Democrazia
      Cristiana. Dalle prime polemiche interne, sui rapporti con la nuova
      socialdemocrazia, e poi al centrismo, e poi al centro-sinistra, molte cose
      sono state vissute dalla <span about="https://w3id.org/moro/enoam/data/142232/v1/mention-85" class="mention organization" id="mention-85" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in questi termini, ma vorrei
      ricordare – cari amici – (e mi pare che sia necessario farlo
      in questo momento) che il significato di ogni partito, ma del nostro
      partito in modo particolare, non risiede in misura preminente nella natura
      delle alleanze che esso contrae, ma in prima linea nella consapevolezza
      che esso ha della sua natura. </p><p class="paragraph" data-counter="14" id="p-14"><strong>E allora ricordo, con
        semplicità, che la <span about="https://w3id.org/moro/enoam/data/142232/v1/mention-86" class="mention organization" id="mention-86" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è stata ed è un
        partito popolare e democratico e, lasciatemi dire, di ispirazione
        cristiana, senza che ciò voglia significare l’accettazione
        di una qualsiasi ideologia confessionale, senza che ciò voglia in
        nessun modo significare una attiva o passiva disciplina ecclesiastica,
        ma certamente noi rivendichiamo come contrassegno del nostro essere
        democratici, il fatto di essere ispirati agli ideali cristiani.</strong>
      Questa è la nostra natura, e quindi saremo giudicati obiettivamente e
      compiutamente nell’atto in cui si comprenda come la Democrazia
      Cristiana abbia saputo, di volta in volta, congiungere ed equilibrare fra
      loro, la coscienza in sé e l’apertura agli altri, rendendosi
      identificabile nel Paese con i segni caratteristici che non abbiamo
      perduto, ma manteniamo intatti in questo momento.</p><p class="paragraph" data-counter="15" id="p-15">Abbiamo fatto
      alleanze con spirito aperto, cari amici, non ci siamo arroccati a difesa,
      salvo che in qualche momento di autentica emergenza; abbiamo voluto
      navigare in mare aperto, ed anche quando qualcuno, e più di qualcuno,
      ha manifestato stupore, preoccupazione per qualche nostra scelta, si
      è potuto poi constatare, alla fine dell’esperienza, che
      avevamo avuto ragione di osare, che avevamo saputo secondare il corso
      della storia, ma che facendo questo avevamo conservato il controllo degli
      avvenimenti, eravamo rimasti il partito guida della democrazia italiana.
      Abbiamo dato ed abbiamo ricevuto, sì, cari amici, la consapevolezza
      che abbiamo della nostra natura, della nostra forza, della nostra
      capacità di penetrare nell’elettorato di mobilitarlo, non per
      caso, cari amici – perché non è per caso che si
      mobilitano 14 milioni di uomini – ma questo non ci ha mai indotto a
      ritenere che noi sapessimo tutto ed avessimo tutto.</p><p class="paragraph" data-counter="16" id="p-16">E così
      abbiamo vissuto l’esperienza del centro-sinistra. Vi accenno
      perché se n’è parlato e la colloco fra quelle alleanze
      aperte, difficili, che hanno destato sorpresa, preoccupazione, ma che
      abbiamo vissuto con equilibrio, con impegno, con serietà. Non credo
      che sia giustificata certa radicale polemica di parte socialista nei
      confronti, come tale, della esperienza di centro-sinistra; ma questo
      è un fatto storico – non dico storico nel senso in cui
      qualcuno ne parlava ironicamente ai tempi della politica di
      centro-sinistra, quando mi si contestava di aver dato un significato ricco
      all’incontro, per la prima volta, dei cattolici e dei socialisti
      – ma è un fatto storico, è la realtà di alcuni anni
      della vita del Paese; tutta una trasformazione di rapporti, di
      mentalità, una compenetrazione di obiettivi, una dislocazione nuova
      della vita politica. Dichiariamola pure chiusa, questa esperienza,
      poiché le condizioni del Paese sono mutate, ma non affrettiamoci a
      ripudiarla in blocco, quasi fosse cosa di cui dovessimo vergognarci. </p><p class="paragraph" data-counter="17" id="p-17"><strong>Essa
        fu una grande apertura, in una direzione prima inesplorata, che
        entrò, con i suoi valori, con i suoi ideali, nella dialettica del
        Paese, nella forma della maggioranza, non più nella forma
        dell’opposizione. E perché, cari amici socialisti, vogliamo
        affrettare questo giudizio? Farlo in modo così secco, così
        formale, quando potremmo attendere il giudizio, con ben più vasto
        respiro, che la storia darà di queste vicende della politica
        italiana?</strong></p><p class="paragraph" data-counter="18" id="p-18">Perché, cari socialisti, volete imporvi,
      proprio ora, con una sorta di meccanica prescrizione, una sorta –
      almeno in alcuni – di fedeltà rigorosa dal centro alla
      periferia, cose che non voleste mai accettare in passato? Volete forse
      porre il problema di alcune rigide preclusioni nei confronti della
      <span about="https://w3id.org/moro/enoam/data/142232/v1/mention-87" class="mention organization" id="mention-87" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>? Perché volete rinserrarvi in voi stessi, quando
      il dialogo politico è aperto? Vorrei dire con tutta serenità,
      come colui che ha vissuto con estrema passione questa esperienza, vorrei
      dire al <span about="https://w3id.org/moro/enoam/data/142232/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> che, senza attenzione verso la Democrazia
      Cristiana, il <span about="https://w3id.org/moro/enoam/data/142232/v1/mention-75" class="mention organization" id="mention-75" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> in <span about="https://w3id.org/moro/enoam/data/142232/v1/mention-78" class="mention place" id="mention-78" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non può avere una adeguata
      posizione di rilievo. Lo dico, questo, cari amici democratici cristiani,
      non per una specifica finalità; so che mancherei di riguardo, e non
      voglio mancare di riguardo verso le autonome decisioni degli altri
      partiti.</p><p class="paragraph" data-counter="19" id="p-19">Ma desidero immaginare che in questa fase così
      difficile e delicata della vita politica italiana, sia possibile per noi,
      con una certa efficacia, riproporre il confronto, non solo con altri,
      venuti più di recente, ma il confronto anche con il partito
      socialista, come del resto con il <span about="https://w3id.org/moro/enoam/data/142232/v1/mention-62" class="mention organization" id="mention-62" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> e con le altre forze
      democratiche, che la <span about="https://w3id.org/moro/enoam/data/142232/v1/mention-88" class="mention organization" id="mention-88" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> certamente non intende
      soffocare, perché è nelle sue intuizioni che il pluralismo in
      <span about="https://w3id.org/moro/enoam/data/142232/v1/mention-79" class="mention place" id="mention-79" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si esprime con una certa varietà di articolazioni.</p><p class="paragraph" data-counter="20" id="p-20"><strong>Non
        vogliamo condannare, non vogliamo solo dire che ricordiamo queste forze,
        pensiamo che esse abbiano ancora parole da dire al Paese, e che nel
        nostro stesso elettorato, pur nella sua caratterizzazione,
        c’è una sensibilità, per le grandi tradizioni delle
        forze laiche del nostro Paese e per i motivi che le animano.</strong></p><p class="paragraph" data-counter="21" id="p-21">Ebbene,
      cari amici, in questi anni non è che sia mancato il dialogo con il
      <span about="https://w3id.org/moro/enoam/data/142232/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Ripercorriamo i più dei trent’anni di
      storia della rinata democrazia italiana – che sono anche gli anni
      della sua esperienza – e ritroviamo, in un rapporto pressoché
      costante, il dialogo con il <span about="https://w3id.org/moro/enoam/data/142232/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Questo dialogo ha avuto
      momenti di asprezza, di tensione, ma è stato sempre mantenuto aperto,
      direi, da una parte e dall’altra, come per una consapevolezza di
      rilevanze che non possono essere eliminate. Abbiamo mantenuto questo
      dialogo, e in conclusione possiamo dire che, pure in questa forma di
      dialogo nella vita del regime democratico parlamentare, non è mancato
      al <span about="https://w3id.org/moro/enoam/data/142232/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> un potere reale nella nostra società, come
      conviene ad una grande forza di opposizione; non isolata e compressa, ma
      tenuta in aperto dialogo. E non è mancata in questi anni una
      reciproca influenza tra le forze politiche. Quale che sia la posizione
      nella quale ci si confronta, qualche cosa rimane di noi negli altri e
      degli altri in noi; esigenze, problemi di diritti civili, problemi
      sociali, ceti emergenti, preoccupazioni di pace, di sicurezza; qualche
      cosa rimane, e non vorrei nemmeno, in questo momento rifare
      l’elencazione di quello che di nostro è rimasto nella
      piattaforma politica con la quale il <span about="https://w3id.org/moro/enoam/data/142232/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> affronta questo
      momento politico, così come non rifiuto di riconoscere che alcune
      sensibilità in noi sono state acuite proprio in questo dialogo con
      una grande forza popolare, dall’altra parte, e tuttavia capace di
      parlare e di dare risposte. </p><p class="paragraph" data-counter="22" id="p-22">Ora, la situazione qual è? La
      situazione è di non opposizione sul piano istituzionale. Quindi, ieri
      era opposizione, con questa ricchezza di contenuti, oggi il quadro
      istituzionale è di non opposizione; ma in questo quadro istituzionale
      di non opposizione che è stato determinato – come vedremo fra
      un momento – dalle situazioni storiche, si rischiavano due fatti:
      l’accordo programmatico e la permanente differenziazione, pure nel
      regime di non opposizione, tra <span about="https://w3id.org/moro/enoam/data/142232/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC </span>e <span about="https://w3id.org/moro/enoam/data/142232/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, che si confermavano
      anche in questo contesto, come partiti idealmente alternativi. Noi, non
      abbiamo rinunciato – credo che ovviamente non vi rinunci il partito
      comunista – a questa caratterizzazione nostra che si instaura nel
      regime istituzionale di non opposizione, o non sfiducia, che segna il
      nostro momento politico. Cioè, noi e i comunisti – ovviamente
      anche le altre forze, ma parlo di noi, perché siamo i più
      impegnati nella novità del rapporto –, noi e i comunisti,
      nella non opposizione, conserviamo e conserveremo ovviamente – non
      avrebbe senso altrimenti – la nostra tenuta dell’elettorato.
    </p><p class="paragraph" data-counter="23" id="p-23"><strong>Noi continueremo ad essere noi stessi, cari amici, quale che
        sia il rapporto che sul piano istituzionale si possa instaurare, quali
        che siano le ragioni che impongono un assetto non tradizionale, non
        usuale delle forze politiche.</strong> E queste condizioni,
      evidentemente, le vogliono avere ben presenti. Quali sono dunque queste
      condizioni? Innanzitutto c’è la posizione di «
      indifferenza » delle forze politiche. Ho cercato uno strumento
      migliore di qualificazione, ma non me n’è venuto un altro; ci
      ho pensato, ho detto « indifferenza », che non significa il
      disconoscersi, e il detestarsi; significa l’incapacità,
      l’impossibilità – perché non vogliamo fare
      processi a nessuno – di fare alleanze vere, accordarci in termini
      politici impegnativi, con qualsiasi forza politica. C’è dunque
      questa impossibilità di aggregazione. Se volessi richiamare una frase
      – che non so nemmeno se l’ho pronunciata o se mi è
      stata semplicemente attribuita – potrei dire che si tratta di un
      tipico caso di « convergenze parallele »<sup><a href="#curatornote-2" id="curatornote-ref-2">[2]</a></sup>. Ci sono
      convergenze verso il governo, magari c’è comprensione,
      diciamo, ma fra noi abbiamo « indifferenza ». E in questa «
      indifferenza » delle forze politiche, in questa non aggregazione,
      ebbene, per la prima volta il <span about="https://w3id.org/moro/enoam/data/142232/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> si trova nella stessa
      posizione delle altre forze, cioè in posizione di indifferenza, ma
      portato da cauta, responsabile determinazione, come le altre forze, a
      stipulare un accordo di governo per gestire al meglio un Paese difficile,
      in un momento più difficile della sua storia.</p><p class="paragraph" data-counter="24" id="p-24">Molte sono le
      situazioni, un po’ meno sono le scelte in senso stretto, anche se
      ho detto di recente che anche nella necessità si può essere
      liberi, cioè si può essere convinti di fare qualche cosa di
      utile; e non che si sta lì, forzati, ma si cerca di dare qualche cosa
      di utile per il Paese, o di capire o di farsi capire, perché anche
      nella necessità qualche cosa di utile può emergere. </p><p class="paragraph" data-counter="25" id="p-25">Noi
      al Paese dobbiamo ricordare queste cose, cari amici, lo diciamo a voi
      democratici cristiani qui riuniti, perché lo diciate voi, perché
      diciate come stanno le cose. <strong>Non c’è polemica, non
        c’è determinazione in quello che dico. Siamo in una fase
        politica « indifferente », e ciascuno di noi è, in un
        certo senso, solo; e tutti noi siamo in un certo senso impegnati,
        aggregati nel governo, laddove c’è l’impegno a
        gestire i gravi problemi del Paese. E questo Paese è un Paese
        difficile – cari amici –, dite anche questo, e credo che
        sarà capito.</strong> Ma ditegli anche questo, democratici
      cristiani, ai vostri amici: dite che nel Paese c’è una forte
      tensione, dite che nel Paese inserito nel quadro di una crisi mondiale che
      stenta a ritrovare la saldezza, vi è una lacuna allarmante nella
      nostra vita economico-sociale, ci mancano delle cose che vorremmo, che
      dovremmo avere, e quindi si tratta anche di dire che alcune cose si
      possono ottenere. Ora, di fronte a questi dati: indifferenza in atto delle
      forze politiche; crisi dell’ordine pubblico; tensione nel Paese;
      crisi economico-sociale, quali risposte si doveva dare? Qual è la
      risposta che noi abbiamo cercato di dare? È la risposta
      dell’accordo programmatico, che non rappresenta una alleanza
      politica, ma rappresenta pure una comune assunzione di responsabilità
      di fronte a questi grossi temi che sono dinanzi a noi. E quale alternativa
      avremmo avuto, di fronte alla « indifferenza » delle forze
      politiche, di fronte alla impossibilità di alleanze tradizionali?</p><p class="paragraph" data-counter="26" id="p-26">Avevamo
      i rimedi drastici: il rimedio della dissociazione del confronto, fino alla
      prova elettorale. Una dissociazione, nella forma del passaggio
      all’opposizione dell’una o dell’altra forza.</p><p class="paragraph" data-counter="27" id="p-27"><strong>Ebbene,
        noi abbiamo, credo concordi, responsabilmente escluso la dissociazione
        che renda netta una posizione di maggioranza e di opposizione –
        si tratti di mettere all’opposizione il <span about="https://w3id.org/moro/enoam/data/142232/v1/mention-69" class="mention organization" id="mention-69" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> o di
        mettere all’opposizione la <span about="https://w3id.org/moro/enoam/data/142232/v1/mention-89" class="mention organization" id="mention-89" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> –;
        perché vi dico, il Paese non sopporterebbe in questo momento un
        grave scontro, una dissociazione radicale come questa, anche se essa
        corrisponde alla tradizione del Paese, del passato del nostro Paese, ma
        in condizioni diverse.</strong> Oggi queste condizioni non ci sono, come
      non ci sono, crediamo responsabilmente, le condizioni per elezioni
      premature.</p><p class="paragraph" data-counter="28" id="p-28">E allora, escluse queste alternative, ritenuta non
      appropriata la vera e propria alleanza politica, che avrebbe inciso in
      modo sensibile sulle posizioni tradizionali dei due partiti e sulla storia
      che si è accumulata, con sue ragioni, abbiamo scelto la via
      dell’accordo programmatico.</p><p class="paragraph" data-counter="29" id="p-29">Cari amici, questo accordo non
      deve essere certamente sopravvalutato, come fa e faceva qualcuno
      indicandolo già come una alleanza politica vera e propria. Ma non
      deve nemmeno essere sottovalutato. Questo accordo, che riguarda i partiti,
      che non è totale, ma limitato al programma, alle cose da fare,
      rappresenta più una assunzione di responsabilità nei confronti
      del Paese; rappresenta una comune sensibilità, almeno per quanto
      riguarda le cose più importanti da realizzare. Ed è un accordo
      di contenuti ragionevoli, e tanto più ragionevoli saranno questi
      contenuti, se saranno riempiti (come inevitabile, perché la vita
      cammina), quegli spazi vuoti, ai quali ho fatto altrove riferimento,
      quegli spazi vuoti che potrebbero, che dovrebbero essere riempiti con la
      stessa responsabilità, con la stessa volontà di non forzare le
      cose, con lo stesso rispetto per la delicatezza della situazione, che
      hanno caratterizzato le intese raggiunte. Nelle cose che sono state
      concordate, in linea di massima la <span about="https://w3id.org/moro/enoam/data/142232/v1/mention-90" class="mention organization" id="mention-90" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, al di là di
      qualche comprensibile polemica perché tutto non si può avere
      –, può riconoscersi; cioè, non vi è nulla in queste
      cose che contraddica alla natura, all’impegno, alla tradizione
      della <span about="https://w3id.org/moro/enoam/data/142232/v1/mention-91" class="mention organization" id="mention-91" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Si poteva fare di più? Si può fare
      di più?</p><p class="paragraph" data-counter="30" id="p-30">Ecco che si discute del <span about="https://w3id.org/moro/enoam/data/142232/v1/mention-70" class="mention organization" id="mention-70" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> verso il
      quale è rivolta una grande attenzione del Paese; e a grande
      attenzione, cari amici, corrisponde grande responsabilità. È
      vero, qualche volta questa attenzione è malevola, preconcetta, ma
      tante volte è seria ed aperta, come per una comune preoccupazione,
      rivolta, se possibile, a chiarire uno dei dati di fondo del nostro regime
      di libertà – che ha funzionato, malgrado tutto – ma
      registrando questa disparità, direi, di principio istituzionale, fra
      modo e modo di concepire la democrazia tra le forze politiche. </p><p class="paragraph" data-counter="31" id="p-31">Credo
      doveroso dire – sulla scia di quanto hanno detto il giornale e gli
      esponenti del nostro partito – che una evoluzione del partito
      comunista è innegabile, una evoluzione che è dettata da un
      intimo travaglio, ma è spinta, direi, soprattutto dal Paese. Un Paese
      come il nostro, così vario, così ricco di fermenti di
      libertà, così legato al valore della persona, in qualche modo
      condiziona una forza politica, anche se essa si presenta secondo alcune
      sue rigide tradizioni, condiziona una forza politica e la sospinge.</p><p class="paragraph" data-counter="32" id="p-32"><strong>C’è
        un pungolo dell’elettorato che vuole cambiare delle cose, da un
        punto di vista che noi possiamo anche non condividere, ma non vuole
        delle traumatiche rotture. </strong></p><p class="paragraph" data-counter="33" id="p-33">Ecco, sotto la pressione di
      questi fattori, il <span about="https://w3id.org/moro/enoam/data/142232/v1/mention-71" class="mention organization" id="mention-71" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> ha indubbiamente subito una
      evoluzione. In vari campi, e alcune cose sono state dette chiare,
      coraggiose, anche in considerazione delle circostanze. Ma, ecco, ci viene
      proposto lo schema di una società socialista, indicata come il punto
      di arrivo di una esperienza politica, che può passare per tappe
      diverse, ma dirette ad una società socialista che si asserisce
      democratica; e certamente le dichiarazioni fatte sui grandi temi della
      coscienza religiosa, della libertà, del pluralismo sociale e
      politico, stanno a significare che si intende dare un contenuto a questa
      società. Ma mi sia consentito dire, perché occorre essere assai
      equilibrati nel riconoscere e nel disconoscere, mi sia consentito dire che
      i lineamenti di questa democrazia socialista, questa « autentica
      » democrazia, restano ancora indistinti, poiché essi non si
      esprimono in nessun modello riconosciuto, ed al quale si faccia
      riferimento. Sono intuizioni, sono stati d’animo, sono aspirazioni,
      della cui sincerità noi non vogliamo dubitare, che debbono tradursi
      in comportamenti, che debbono diventare realtà, che debbono inserirsi
      entro il contesto della democrazia quale noi la concepiamo. </p><p class="paragraph" data-counter="34" id="p-34">È,
      quindi, interessante sapere quale sarà la democrazia socialista che
      potrebbe coinvolgerci al termine di un inevitabile processo storico, ma
      più interessante è sapere qual è il quadro nel quale si
      compie questa transizione verso qualche cosa che ha caratteri ancora
      indistinti e nei quali la stessa dottrina fa fatica a configurare la
      coesistenza di dati, quali quelli del pluralismo sociale, della
      pluralità politica, e i modi di rispetto della libertà in
      confronto alla gestione dell’economia. C’è dunque una
      serie di interrogativi, e consentitemi di dire che accanto ci sono dei
      dati reali della struttura mondiale. <strong>Perché mentre non
        c’è – viene enunciato, nobilmente, ma non
        c’è – un modello che identifichi socialismo e
        democrazia, vi sono altri modelli, dichiarati non accettabili, che
        però esistono. Esiste quindi una realtà influente, e
        certamente influente in modo rilevante.</strong></p><p class="paragraph" data-counter="35" id="p-35">E allora noi
      siamo interessati a conoscere, pur nel rispetto di questi documenti
      significativi, il punto di approdo di questa sperimentazione nuova, il
      frutto della mediazione fra l’internazionalismo proletario e la via
      autonoma al socialismo. Vogliamo, cioè, capire meglio quale possa
      essere un nuovo, stabile, sicuro, diverso modo di vivere liberamente e
      democraticamente nel regime socialista. E questo, forse, ci fa spingere lo
      sguardo troppo lontano. Sono problemi seri, importanti, dei quali dobbiamo
      occuparci: ma sono il domani ancora lontano.</p><p class="paragraph" data-counter="36" id="p-36">Per il presente
      dobbiamo avere, e non diminuire in nessun modo, l’attenzione per il
      presente. Abbiamo detto che c’è della serietà,
      dell’impegno, dell’utilità nelle cose che sono state
      concordate; c’è un certo comune sentire che in qualche modo fa
      apparire questo Paese insidiato; c’è una sede nella quale ci
      si può incontrare e parlare, pur con questi limiti politici. Non
      sottovalutiamo queste cose. Non dimentichiamo il monito che desidero
      ripetere in questo momento: non dimentichiamo la gravità della
      situazione, e cerchiamo di seguirne con attenzione ogni evoluzione. E
      mentre questa dialettica è in corso, impegniamoci seriamente, sempre
      attenti a quello che potrà essere, impegniamoci seriamente a fare con
      assoluta lealtà il nostro dovere nell’ambito dei programmi
      concordati. Una lealtà che evidentemente esclude che taluna forza
      profitti dell’occasione per logorarne altre. Io sono certo che
      nessun democratico cristiano vorrebbe immaginare questo modo di rapporti.
      Vogliamo, cioè, riconoscere l’apporto che altri partiti danno,
      e chiedere rispetto per il nostro partito. È naturale, d’altra
      parte, che continui la lotta politica.</p><p class="paragraph" data-counter="37" id="p-37"><strong>Cari amici, bisogna
        ricordarci che non solo i comunisti sono partito di governo e di lotta,
        ma che anche noi siamo partito di governo e di lotta... Lottiamo
        perché, come i comunisti, così noi, adempiendo lealmente ai
        nostri obblighi – come è del resto sempre avvenuto in ogni
        coalizione di governo – desideriamo rendere sempre riconoscibile
        il nostro volto al Paese.</strong> Perciò lottiamo per farci
      riconoscere per quello che siamo, al di là delle convergenze, al di
      là dei collegamenti, che come un dovere imperativo si sono imposti o
      semplicemente proposti. Quello che mi interessa, dunque, nel pieno
      rispetto della delicatezza della situazione, e nella responsabilità a
      seguire l’andamento degli avvenimenti, è di richiamare, in
      questo momento di lotta politica civile, il volto della Democrazia
      Cristiana. Quel volto, cari amici, che l’elettorato ha riconosciuto
      nelle elezioni del 20 giugno. Figuratevi, che fatica è costato a
      riconoscerlo, con tutte le deformazioni che essa ha ricevuto nella
      campagna, pur martellante e carica di denigrazione della Democrazia
      Cristiana! C’è voluto, cari amici, la saggezza degli italiani,
      per ricercare, risolvere, ritrovare il volto autentico della Democrazia
      Cristiana, al di là dell’accusa ingiusta, al di là
      dell’esasperazione scandalistica, al di là della decretata
      fine della <span about="https://w3id.org/moro/enoam/data/142232/v1/mention-92" class="mention organization" id="mention-92" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, al di là della ormai assicurata
      alternanza al potere. Quello che è stato ritrovato in quelle
      condizioni straordinariamente difficili, ebbene noi lo teniamo qui fermo,
      e riusciremo a difenderlo anche nelle vicende difficili nelle quali siamo.</p><p class="paragraph" data-counter="38" id="p-38">Che
      cosa mi conforta, e ci conforta nella nostra fatica quotidiana, cari
      amici? È l’avere dietro di noi 14 milioni di voti, che non
      sono 14 milioni di avventurieri, o di ricchi! Sono 14 milioni di popolo! E
      poiché io non voglio, se possibile, le elezioni, questi 14 milioni di
      voti li voglio sentire tutti i giorni alle nostre spalle, quando si
      dibatte, si discute, si consente, magari si critica, ma si crede e si
      accetta la <span about="https://w3id.org/moro/enoam/data/142232/v1/mention-93" class="mention organization" id="mention-93" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Se ho motivi, tanti, di preoccupazione,
      questo almeno mi conforta: che siamo ancora insieme, in tanti, a volere la
      libertà per il nostro Paese!</p><ol id="curatorNotes"><li about="https://w3id.org/moro/enoam/data/142232/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il 16 novembre
          a Torino le Brigate rosse avevano ferito gravemente il vicedirettore
          de <em>La Stampa</em>, Carlo Casalegno, che sarebbe morto dopo 13
          giorni; il 17 novembre, a Genova, ancora le Br avevano ferito il
          dirigente dell’Ansaldo, Carlo Castellano. <a href="#curatornote-ref-1">↑</a></li><li about="https://w3id.org/moro/enoam/data/142232/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Questa
          espressione pare sia stata coniata da Eugenio Scalfari
          nell’articolo <em>Il governo geometrico</em>, pubblicato su
          <em>L’Espresso</em>, il 24 luglio 1960, mettendo insieme alcune
          espressioni utilizzate da Moro in relazione alla formazione del terzo
          governo Fanfani, insediatosi nel luglio 1960 a seguito della crisi del
          governo Tambroni. Si trattava di un governo nato dalla
          «convergenza dei partiti democratici» attorno al monocolore
          Dc, cui si aggiungevano le «parallele» astensioni socialista
          e monarchica. Moro alla Camera parlò di «convergenza di non
          opposizione». <a href="#curatornote-ref-2">↑</a></li></ol></body></html>