<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.255" name="dcterms.relation"/><meta content="10.48678/unibo/aldomoro1.3.2.255" name="dcterms.identifier"/><meta content="Moro, Aldo, [Resoconto del discorso tenuto a Polignano a Mare per l’inaugurazione della strada statale n.16], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.255." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aPolignanoa Mare per l'inaugurazione della strada statale n.16</title>
<div id="mentionMeta"><meta about="https://w3id.org/moro/enoam/data/polignano-a-mare" typeof="dcterms:Location"/><meta about="https://w3id.org/moro/enoam/data/polignano-a-mare" content="Polignano a Mare" property="rdfs:label"/><meta about="https://w3id.org/moro/enoam/data/polignano-a-mare" property="owl:sameAs" resource="http://www.wikidata.org/entity/Q51842"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Polignano a Mare per l'inaugurazione della strada statale n.16 </h1><p class="paragraph" data-counter="1" id="p-1">A <span about="https://w3id.org/moro/enoam/data/132255/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/polignano-a-mare" typeof="deo:Reference">Polignano a Mare</span>, inaugurando la variante della statale n. 16, il Presidente del Consiglio on. Aldo Moro si è detto lieto di partecipare alla comune soddisfazione per questa nuova opera che consente di snellire il traffico, di assicurare un più ordinato sviluppo alla città, di eliminare una permanete preoccupazione per la sicurezza dei cittadini.</p><p class="paragraph" data-counter="2" id="p-2">Concordando con la descrizione della popolazione di <span about="https://w3id.org/moro/enoam/data/132255/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/polignano-a-mare" typeof="deo:Reference">Polignano</span> – cui lo legano stretti vincoli di solidarietà e di affetto – fatta dal Sindaco, l’on. Moro ha detto che si tratta di gente piena di capacità, buona volontà, semplicità, bontà d’animo: gente che sa ritrarre dalle condizioni più difficili, mercé il proprio impegno, le condizioni più adeguate per progredire ancora, conservandole sue profonde caratteristiche di umanità. Espressa la sua solidarietà in vista dell’attuazione del programma di sviluppo economico e sociale della città che ha nel porto e nel turismo i suoi aspetti centrali, l’on. Moro ha ricordato che oggi si festeggia già qualche cosa d’importante che è frutto del lavoro e dell’impegno di tanti e del doveroso intervento dello Stato. E proprio questa constatazione che alle mete più lontane fanno riscontro le realizzazioni già operanti deve indurre non solo alla gioia per la nuova ricchezza resa disponibile ma anche alla comune speranza e al comune impegno per le altre opere che verranno con i tempi e i ritmi consentiti secondo una gradualità che oggi il popolo italiano nella sua maturità condivide ed approva quale serio metodo per un progresso efficace e duraturo.</p></body></html>