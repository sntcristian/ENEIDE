<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.220" name="dcterms.relation"/><meta content="10.48678/unibo/aldomoro1.1.0.220" name="dcterms.identifier"/><meta content="Moro, Aldo, Invito al Congresso, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.220." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Invito al Congresso</title>
<div id="mentionMeta"><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/unioni-professionali" typeof="foaf:Organization"/><meta about="https://w3id.org/moro/enoam/data/unioni-professionali" content="Unioni professionali" property="rdfs:label"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Invito al Congresso</h1><p class="paragraph" data-counter="1" id="p-1">Da ogni parte e con insistenza sempre maggiore si è richiesto in questi ultimi tempi che fosse promosso un incontro nazionale dei <span about="https://w3id.org/moro/enoam/data/110220/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span>. Il distacco dura ormai da troppo tempo, da quella estate del 1943, la quale sembra, per gli eventi che son seguiti veloci e decisivi, un’epoca tanto lontana. Il desiderio così espresso ci è sembrato tanto vivo e sincero, da poter superare agevolmente le molte difficoltà di ordine materiale che rendono ancor oggi difficile e scomodo l’incontro. La Segreteria Centrale dei <span about="https://w3id.org/moro/enoam/data/110220/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> si è indotta perciò a convocare a <span about="https://w3id.org/moro/enoam/data/110220/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, dal 3al 7 del prossimo gennaio, il Congresso Nazionale dei <span about="https://w3id.org/moro/enoam/data/110220/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span> e delle <span about="https://w3id.org/moro/enoam/data/110220/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali Cattoliche</span>. Essa ha fiducia, ed anzi certezza, che la buona volontà così dimostrata riuscirà a rendere questa una manifestazione degna dell’importanza del Movimento e del difficile momento che la Patria vive. Il Centro nazionale dei <span about="https://w3id.org/moro/enoam/data/110220/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> invita perciò nel modo più caldo e cordiale gli amici di tutta <span about="https://w3id.org/moro/enoam/data/110220/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e chiede loro questa prova di attaccamento che valga a confortare per l’avvenire l’opera comune.</p><p class="paragraph" data-counter="2" id="p-2">Il Movimento <span about="https://w3id.org/moro/enoam/data/110220/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> ha lavorato sempre con spirito di indipendenza, di serenità e di disinteresse per l’avvento di un mondo migliore e libero. Silenziosamente esso è andato formando coscienze cristiane nell’ambito della professione e della vita sociale; ha contribuito in tempi oscuri all’urgente chiarimento di verità, ha dato incitamenti fecondi all’azione, mentre ha pure educato alla purezza dei cuori, condizione prima di ogni rinascita, ed alla pazienza. Noi crediamo che esso anche oggi, non fosse altro che per questo passato promettente ed operoso, abbia una parola serena ed efficace da dire, una funzione da assolvere, un insostituibile contributo da dare nella vita tormentata del nostro <span about="https://w3id.org/moro/enoam/data/110220/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>. Oggi appunto si tratta di mostrare che quella speranza e quella promessa non furono vane, che l’<span about="https://w3id.org/moro/enoam/data/110220/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> può contare sull’apporto di intelligenze e di cuori solleciti nobilmente delle sorti della Patria che sono poi – noi ne siamo fermamente convinti – le sorti della civiltà cristiana. Perciò non è senza significato che questo sia il tema generale del Congresso.</p><p class="paragraph" data-counter="3" id="p-3">Il Congresso di <span about="https://w3id.org/moro/enoam/data/110220/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> non riguarderà più questa volta i <span about="https://w3id.org/moro/enoam/data/110220/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span>, ma un nuovo organismo, le <span about="https://w3id.org/moro/enoam/data/110220/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali Cattoliche</span>. Queste com’è noto costituiscono una spinta in avanti del Movimento verso quegli ambienti sociali, sui quali tende ad influire. Strettamente collocate nelle finalità ultime ed in alcuni metodi di lavoro ai <span about="https://w3id.org/moro/enoam/data/110220/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span>, le <span about="https://w3id.org/moro/enoam/data/110220/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni</span> hanno maggiore libertà di azione e più largo ambito di comprensione. Le <span about="https://w3id.org/moro/enoam/data/110220/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali</span> fanno ora la loro prova. Siamo tutti interessati ed impegnati perché essa riesca e costituisca l’inizio di un fecondo lavoro.</p><p class="paragraph" data-counter="4" id="p-4">Inoltre il prossimo Congresso <span about="https://w3id.org/moro/enoam/data/110220/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> avrà comuni alcune manifestazioni con analoga riunione che si svolgerà in <span about="https://w3id.org/moro/enoam/data/110220/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> contemporaneamente ad opera della <span about="https://w3id.org/moro/enoam/data/110220/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span><sup><a href="#curatornote-1" id="curatornote-ref-1">[1]</a></sup>. Questa circostanza servirà a rinsaldare ancor più i legami cordiali tra le due organizzazioni e contribuirà ad alimentare più sicuramente il Movimento con i giovani <span about="https://w3id.org/moro/enoam/data/110220/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> preparati nella <span about="https://w3id.org/moro/enoam/data/110220/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>.</p><p class="paragraph" data-counter="5" id="p-5">Il Congresso di <span about="https://w3id.org/moro/enoam/data/110220/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> dovrà essere certamente, anche se non in modo chiuso ed esclusivo, un incontro di amici. Esso potrà procurare perciò molta gioia a coloro che son vissuti lontani per anni, senza dimenticare. Ma non può esaurirsi in un significato sentimentale. Il nostro preciso dovere è che esso costituisca l’inizio di una attività nuova ed adeguata alle mutate esigenze dei tempi. Chiediamo perciò a tutti un contributo concreto e preciso; invitiamo tutti ad una spassionata, sincera discussione. Questa sincerità può forse, a prima vista, dare fastidio ma è pure un contributo alla verità ed una prova di amore per queste nostre cose. Siamo ad un punto nel quale tutti vogliamo e dobbiamo sapere che cosa ci sta davanti, qual è il nostro impegno, chi ci sta accanto e fino a qual punto.</p><p class="paragraph" data-counter="6" id="p-6">Noi siamo certi che questa revisione servirà a chiarire, purificare, illuminare. Guardiamo perciò con fiducia al prossimo incontro che dovrà farci migliori e più pronti per le ore grandi e difficili che si annunziano.</p><p>Aldo Moro</p><ol id="curatorNotes"><li about="https://w3id.org/moro/enoam/data/110220/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il XXVI congresso nazionale della Fuci, il primo dopo la guerra, si svolse a Roma dal 3 all’8 gennaio 1946. La prolusione fu tenuta dal presidente del Consiglio Alcide De Gasperi. Intervennero, come relatori, Camillo Corsanego, Giuseppe Ermini, Ugo Carcassi, Bianca Penco, Alfredo Carlo Moro, Francesco Di Piazza e Francesco Carnelutti. L’inaugurazione si tenne presso il Pontificio istituto “Angelicum” mentre i lavori si svolsero presso il Pontificio ateneo lateranense.  <a href="#curatornote-ref-1">↑</a></li></ol></body></html>