<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.023" name="dcterms.relation"/><meta content="10.48678/unibo/aldomoro1.3.1.023" name="dcterms.identifier"/><meta content="Moro, Aldo, [Discorso a Lecce], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.023." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso a Lecce]</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/trieste" typeof="dcterms:Location"/><meta about="https://w3id.org/moro/enoam/data/trieste" content="Trieste" property="rdfs:label"/><meta about="https://w3id.org/moro/enoam/data/trieste" content="http://www.wikidata.org/entity/Q546" property="owl:sameAs" resource="http://www.wikidata.org/entity/Q546"/><meta about="https://w3id.org/moro/enoam/data/aldo-moro" typeof="foaf:Person"/><meta about="https://w3id.org/moro/enoam/data/aldo-moro" content="Aldo Moro" property="rdfs:label"/><meta about="https://w3id.org/moro/enoam/data/aldo-moro" property="owl:sameAs" resource="http://www.wikidata.org/entity/Q171834"/><meta about="https://w3id.org/moro/enoam/data/aldo-moro" content="aldo-moro" property="wdt:P1986"/><meta about="https://w3id.org/moro/enoam/data/aldo-moro" content="Moro, Aldo" property="skos:prefLabel"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso a Lecce]</h1><p class="paragraph" data-counter="1" id="p-1">È nota la mia decisione di non partecipare ad alcun precongresso, per lasciare la più ampia libertà ai dibattiti, in vista dell’impegnativo appuntamento di <span about="https://w3id.org/moro/enoam/data/131023/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span><sup><a href="#curatornote-1" id="curatornote-ref-1">[1]</a></sup>. Al congresso di <span about="https://w3id.org/moro/enoam/data/131023/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/bari" typeof="deo:Reference">Bari</span><sup><a href="#curatornote-2" id="curatornote-ref-2">[2]</a></sup> partecipo come socio, a questo vostro partecipo perché legato a voi dal vincolo della comune appartenenza a questa terra.</p><p class="paragraph" data-counter="2" id="p-2">Ho creduto di dover dare alla preparazione del Congresso di <span about="https://w3id.org/moro/enoam/data/131023/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> una impostazione di principio, cercando di far emergere nei discorsi tenuti, come un terreno comune sul quale possa, in qualche modo, ritrovarsi tutta la <span about="https://w3id.org/moro/enoam/data/131023/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ed, insieme, un punto di partenza per chiarimenti, precisazioni, discussioni, indicazioni, attenuazioni. Perciò, quando nel discorso di <span about="https://w3id.org/moro/enoam/data/131023/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/trieste" typeof="deo:Reference">Trieste</span><sup><a href="#curatornote-3" id="curatornote-ref-3">[3]</a></sup> ho indicato alcuni punti, non ho inteso porre alcuna preclusione al dibattito precongressuale, né ho pensato che qualcuno dovesse accettare integralmente quei punti. Ho cercato solo di dare un indirizzo di carattere generale e proporre un inizio di discussione. Ho fatto il tentativo di segnare per grandi tratti il volto della <span about="https://w3id.org/moro/enoam/data/131023/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>; quello in cui non possono non riconoscersi tutti i democratici cristiani. Io credo, infatti, che se la <span about="https://w3id.org/moro/enoam/data/131023/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, pur iniziando con assoluta spregiudicatezza il suo dibattito, non si trovasse in alcuni lineamenti comuni, essa non sarebbe più un partito. E se un segretario politico, nel parlare, non sapesse trovare qualche nota che giunga alla coscienza di tutti i democratici cristiani, quel segretario dovrebbe dare le dimissioni. Per fortuna in questi mesi difficili, talvolta drammatici, il partito non ha mai smarrito il senso della sua fondamentale unità, la consapevolezza della sua insostituibile funzione nella comunità dello Stato. Vi possono essere stati eccessi polemici e incomprensioni. Ma, in fondo, voi credete che avremmo potuto reggere una situazione come questa, se il Paese – quella parte che ci sostiene e quella parte che ci avversa – non avesse sentito la forza unitaria della <span about="https://w3id.org/moro/enoam/data/131023/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>? Credete che i comunisti, così pronti ad utilizzare ogni debolezza dell’avversario, non ci sarebbero saltati addosso con maggiore violenza, se non avessero sentito che non erano intaccate le strutture fondamentale della <span about="https://w3id.org/moro/enoam/data/131023/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>?</p><p class="paragraph" data-counter="3" id="p-3">Anche nella diversità delle impostazioni e delle discussioni vi sono alcune idee base alle quali siamo legati: l’ispirazione cristiana e la responsabilità che ne consegue, la salvaguardia della democrazia, l’impegno comune per realizzare il progresso della società nella democrazia, con le armi della democrazia. Queste sono le idee fondamentali che l’opinione pubblica accetta e che ritiene debbano essere nella <span about="https://w3id.org/moro/enoam/data/131023/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; quelle per cui siamo da tredici anni il sostegno del Paese.</p><p class="paragraph" data-counter="4" id="p-4">Il problema in Italia non è di trovare lo strumento idoneo per salvare questo o quel valore, questa o quella ragione, ma di salvare tutti insieme questi valori e queste ragioni.</p><p class="paragraph" data-counter="5" id="p-5">Quando si tratta di salvare il supremo valore della libertà; di realizzare la giustizia; di garantire le strutture fondamentali della comunità nazionale e la sicurezza del nostro Paese, quella visione del mondo che corrisponde agli ideali dei popoli liberi allora è difficile trovare alleati per tutti insieme questi obiettivi. Ecco perché la <span about="https://w3id.org/moro/enoam/data/131023/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha dovuto così frequentemente fare appello a se stessa, alle sue risorse di equilibrio, che non è quello del compromesso mediocre, ma espressione della complessità della <span about="https://w3id.org/moro/enoam/data/131023/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> e della sua missione nella vita del Paese.</p><p class="paragraph" data-counter="6" id="p-6">L’unità della <span about="https://w3id.org/moro/enoam/data/131023/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è cosa molto importante: per il Paese, più che per noi. Dobbiamo preoccuparcene non tanto perché all’unità della <span about="https://w3id.org/moro/enoam/data/131023/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si accompagni la sua stessa fortuna quanto perché vi si accompagni quella del Paese. Nell’unità del partito è, infatti, la sua stessa capacità di mobilitare così vasti ceti dell’elettorato, tanto da consolidarne i consensi e sollecitarne di nuovi. Certo, per una così formidabile mobilitazione di adesioni, occorre una <span about="https://w3id.org/moro/enoam/data/131023/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non chiusa, non meschina, non dilaniata, ma una <span about="https://w3id.org/moro/enoam/data/131023/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che abbia la capacità spirituale di esprimere nella sua unità la vasta realtà dell’elettorato italiano.</p><p class="paragraph" data-counter="7" id="p-7">Se la <span about="https://w3id.org/moro/enoam/data/131023/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> perde la sua unità si lacera, se si disistima, se finisce di rappresentare ciò che deve rappresentare, io credo che non si possa trovare altra forza che si sostituisca e assolva alla funzione di rappresentanza unitaria della comunità nazionale. Se ciò accadesse, ci troveremmo di fronte ad una cronica divisione di forze incapaci di coalizzarsi e ad una presa sempre più agile ed efficace del comunismo.</p><p class="paragraph" data-counter="8" id="p-8">I dibattiti all’interno del partito si facciano nella maggiore libertà. Non sono contrario alle correnti se esse sono correnti di idee, purché esse non siano motivo di rissa e causa di disistima nella <span about="https://w3id.org/moro/enoam/data/131023/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ecco il motivo del mio rinnovato appello all’unità.</p><p class="paragraph" data-counter="9" id="p-9">Voglio dirvi qualche cosa che mi riguarda personalmente, per la mia funzione di Segretario del partito fino a <span about="https://w3id.org/moro/enoam/data/131023/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Da qualche parte mi si è detto, infatti, che dovrei fare delle scelte particolari. Ebbene, desidero dire che, avendo perseguito per quanto stava in me il riconoscimento di certe tradizioni; avendo cercato di adempiere al mandato affidatomi dal Consiglio Nazionale di conservare la linea politica sostenuta da certe forze; avendo cercato di eliminare ogni artificiosa distinzione in seno al partito, avendo ritenuto che la diversità è bene che sussista là dove vi è ragione che sussista e che l’unità si instauri là dove vi è ragione di unità; avendo fatto tutto questo, con rispetto e cordialità verso tutte le forze partito, non mi si può chiedere di contribuire a stabilire una divisione artificiosa cui non corrisponde una diversità reale di idee e di impostazioni politiche.</p><p class="paragraph" data-counter="10" id="p-10">Qualche giornale ha affermato che io avrei la chiave del congresso della <span about="https://w3id.org/moro/enoam/data/131023/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. È stato detto che a seconda dove l’on. <span about="https://w3id.org/moro/enoam/data/131023/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/aldo-moro" typeof="deo:Reference">Moro</span> porrà questa chiave, il congresso prenderà questo o quello orientamento. Io ho assunto serenamente le mie responsabilità, ma credo che la chiave del congresso l’abbia solo la <span about="https://w3id.org/moro/enoam/data/131023/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>: tutta la <span about="https://w3id.org/moro/enoam/data/131023/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Solo il partito infatti deve scegliere la porta giusta: quella che dà accesso alla fiducia del popolo italiano. Ma come possiamo pretendere che altri abbiano fiducia in noi, se per primi noi non abbiamo fiducia in noi stessi? L’ho detto più volte, l’ho ripetuto nel mio discorso ai giovani democristiani<sup><a href="#curatornote-4" id="curatornote-ref-4">[4]</a></sup>: la <span about="https://w3id.org/moro/enoam/data/131023/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non può perdere neppure un atomo della sua forza. Riconosciamo che questo non può essere impegno personale di alcuni di noi, ma impegno globale e inderogabile della <span about="https://w3id.org/moro/enoam/data/131023/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>: impegno che si assolve facendo riprendere al partito, dopo il travaglio di questi mesi, piena coscienza (al di là delle idee), piena consapevolezza di quelle caratteristiche essenziali che lo pongono come partito di popolo, di libertà, di giustizia, in una posizione inconciliabile con posizioni di forze estreme. Questa è la consapevolezza della natura del partito, che va al di là delle contingenze politiche e parlamentari, le quali, per quanto siano stringenti, non possono toglierci questa natura e questa nostra ragione di essere a cui non possiamo rinunciare.</p><p class="paragraph" data-counter="11" id="p-11">Quali che siano state le vicende particolari, la <span about="https://w3id.org/moro/enoam/data/131023/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non si lascia imbrigliare, né deformare. C’è un significato nella sua azione: contano le opere, che sono tante; conta soprattutto il significato profondo dell’azione e della presenza della <span about="https://w3id.org/moro/enoam/data/131023/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella vita del Paese: significato di progresso, e di immissione effettiva delle masse nella vita dello Stato, sul terreno sociale, culturale, economico, politico. Significato che è assicurazione dei valori fondamentali del popolo italiano; assicurazione per una società che tende a diventare uguale nell’armonia del regime democratico.</p><p class="paragraph" data-counter="12" id="p-12">Il congresso di <span about="https://w3id.org/moro/enoam/data/131023/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> deve dare soprattutto la garanzia di una <span about="https://w3id.org/moro/enoam/data/131023/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> al servizio della libertà e della democrazia nel nostro Paese. Il nostro dovere e, in definitiva, il nostro compito, è quello di fare emergere dalla vivacità del dibattito l’anima unitaria della <span about="https://w3id.org/moro/enoam/data/131023/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; la quale assume l’impegno che essa sola può assumere e nel quale non può essere sostituita; quello di condurre l’Italia alla piena attuazione della vita democratica. Senza la <span about="https://w3id.org/moro/enoam/data/131023/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> questo obiettivo in Italia non è raggiungibile; con la <span about="https://w3id.org/moro/enoam/data/131023/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> esso sarà certamente raggiunto.</p><ol id="curatorNotes"><li about="https://w3id.org/moro/enoam/data/131023/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è al VII Congresso nazionale della Dc, che si sarebbe svolto a Firenze dal 23 al 28 ottobre 1959. <a href="#curatornote-ref-1">↑</a></li><li about="https://w3id.org/moro/enoam/data/131023/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro avrebbe partecipato il giorno successivo al congresso provinciale di Bari. Il testo del discorso è riprodotto nel presente volume. <a href="#curatornote-ref-2">↑</a></li><li about="https://w3id.org/moro/enoam/data/131023/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al discorso tenuto al Teatro Verdi di Trieste il 12 settembre 1959. Il testo del discorso è riportato nel presente volume. <a href="#curatornote-ref-3">↑</a></li><li about="https://w3id.org/moro/enoam/data/131023/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al discorso pronunciato alla riunione nazionale del Movimento giovanile della Dc che si era svolta il 25 settembre 1959 a Roma. Il testo del discorso è riprodotto nel presente volume. <a href="#curatornote-ref-4">↑</a></li></ol></body></html>