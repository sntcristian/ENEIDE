<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.029" name="dcterms.relation"/><meta content="10.48678/unibo/aldomoro1.2.2.029" name="dcterms.identifier"/><meta content="Moro, Aldo, [Sugli insegnamenti nella Facoltà di Medicina], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.029." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sugli insegnamenti nella Facoltà di Medicina]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sugli insegnamenti nella Facoltà di Medicina] </h1><p class="paragraph" data-counter="1" id="p-1">Per quanto riguarda<sup><a href="#curatornote-1" id="curatornote-ref-1">[1]</a></sup> la riduzione degli insegnamenti complementari, credo che essa effettivamente rappresenti una limitazione della libertà di scelta. Ma potrei anche passarvi sopra, considerando che già abbiamo fatto noi una scelta per gli studenti, inserendo altre tre materie tra quelle fondamentali. Ma ciò che mi lascia particolarmente dubbioso, è la soppressione dell’obbligatorietà dell’insegnamento di clinica ortopedica. Non sono medico, ma penso che si tratti di una materia di grandissima importanza, specie per quei medici che sono chiamati ad operare nei comuni montani.</p><p class="paragraph" data-counter="2" id="p-2">Comunque<sup><a href="#curatornote-2" id="curatornote-ref-2">[2]</a></sup>, mi pare sia una materia di particolare importanza. Faccio osservare, per la radiologia, che il medico comune, il medico condotto, non fa altro che rinviare al radiologo; non vedo, quindi, che differenza ci sia tra la radiologia e l’ortopedia sotto questo profilo. In tutti questi casi il medico comune rileva l’esigenza di un accertamento e rimanda al medico specializzato.</p><p class="paragraph" data-counter="3" id="p-3">Sarei, pertanto, molto perplesso circa l’approvazione, in questa forma, della proposta di legge.</p><ol id="curatorNotes"><li about="https://w3id.org/moro/enoam/data/122029/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla questione delle materie da inserire tra le fondamentali o complementari del corso di laurea in medicina e chirurgia. <a href="#curatornote-ref-1">↑</a></li><li about="https://w3id.org/moro/enoam/data/122029/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende la parola dopo gli interventi del relatore della proposta di legge, onorevole Giuseppe Ermini – il quale ha sottolineato che clinica ortopedica è una parte della chirurgia – e del presidente, Gaetano Martino, il quale sostiene su questo punto la proposta di legge. <a href="#curatornote-ref-2">↑</a></li></ol></body></html>