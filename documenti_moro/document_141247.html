<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.247" name="dcterms.relation"/><meta content="10.48678/unibo/aldomoro1.4.1.247" name="dcterms.identifier"/><meta content="Moro, Aldo, [Brindisi in onore del cancelliere austriaco Kreisky], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.247." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in onore del cancelliere austriaco Kreisky]</title>
<div id="mentionMeta"><meta about="https://w3id.org/moro/enoam/data/bruno-kreisky" typeof="foaf:Person"/><meta about="https://w3id.org/moro/enoam/data/bruno-kreisky" content="Bruno Kreisky" property="rdfs:label"/><meta about="https://w3id.org/moro/enoam/data/bruno-kreisky" property="owl:sameAs" resource="http://www.wikidata.org/entity/Q44517"/><meta about="https://w3id.org/moro/enoam/data/bruno-kreisky" content="Kreisky, Bruno" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/austria" typeof="dcterms:Location"/><meta about="https://w3id.org/moro/enoam/data/austria" content="Austria" property="rdfs:label"/><meta about="https://w3id.org/moro/enoam/data/austria" property="owl:sameAs" resource="http://www.wikidata.org/entity/Q40"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/franz-jonas" typeof="foaf:Person"/><meta about="https://w3id.org/moro/enoam/data/franz-jonas" content="Franz Jonas" property="rdfs:label"/><meta about="https://w3id.org/moro/enoam/data/franz-jonas" property="owl:sameAs" resource="http://www.wikidata.org/entity/Q13014"/><meta about="https://w3id.org/moro/enoam/data/franz-jonas" content="Jonas, Franz" property="skos:prefLabel"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti d'America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/vienna" typeof="dcterms:Location"/><meta about="https://w3id.org/moro/enoam/data/vienna" content="Vienna" property="rdfs:label"/><meta about="https://w3id.org/moro/enoam/data/vienna" property="owl:sameAs" resource="http://www.wikidata.org/entity/Q1741"/><meta about="https://w3id.org/moro/enoam/data/associazione-europea-di-libero-scambio" typeof="foaf:Organization"/><meta about="https://w3id.org/moro/enoam/data/associazione-europea-di-libero-scambio" content="EFTA" property="rdfs:label"/><meta about="https://w3id.org/moro/enoam/data/associazione-europea-di-libero-scambio" property="owl:sameAs" resource="http://www.wikidata.org/entity/Q166546"/><meta about="https://w3id.org/moro/enoam/data/canada" typeof="dcterms:Location"/><meta about="https://w3id.org/moro/enoam/data/canada" content="Canada" property="rdfs:label"/><meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in onore del cancelliere austriaco Kreisky]</h1><p>Signor <span about="https://w3id.org/moro/enoam/data/141247/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/bruno-kreisky" typeof="deo:Reference">Cancelliere</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">nel porgerLe il benvenuto a <span about="https://w3id.org/moro/enoam/data/141247/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, mi è particolarmente gradito rilevare innanzitutto che la Sua presenza fra noi rappresenta una interessante conferma del costante sviluppo in tutti i campi delle relazioni fra l’<span about="https://w3id.org/moro/enoam/data/141247/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/austria" typeof="deo:Reference">Austria</span> e l’<span about="https://w3id.org/moro/enoam/data/141247/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, così come dell’ampiezza dei risultati ottenuti dalla lungimirante e tenace azione di quanti nei nostri due Paesi si sono adoperati nel corso degli ultimi anni per dare un più ricco contenuto a vincoli che hanno da secoli unito i popoli austriaco ed italiano.</p><p class="paragraph" data-counter="2" id="p-2">È ancora vivo in noi il ricordo della visita<sup><a href="#curatornote-2" id="curatornote-ref-2">[2]</a></sup>, compiuta in <span about="https://w3id.org/moro/enoam/data/141247/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nel novembre scorso dal Presidente <span about="https://w3id.org/moro/enoam/data/141247/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/franz-jonas" typeof="deo:Reference">Jonas</span><sup><a href="#curatornote-3" id="curatornote-ref-3">[3]</a></sup>, che permise di constatare ancora una volta come da parte italiana ed austriaca si guardi con similarità di intenti al momento storico attraversato dal nostro continente. Vediamo infatti il sorgere di un’<span about="https://w3id.org/moro/enoam/data/141247/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> nuova, dimentica delle sue passate divisioni, impegnata in opere degne del suo passato e della sua attuale consistenza economica e politica.</p><p class="paragraph" data-counter="3" id="p-3">In campo europeo si riscontrano fra noi convergenze di vedute, che consentono ai nostri due Paesi di operare in modo armonico sulla scena internazionale.</p><p class="paragraph" data-counter="4" id="p-4">Alludo qui alla prospettiva del grande negoziato, cui devono partecipare gli <span about="https://w3id.org/moro/enoam/data/141247/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span> e il <span about="https://w3id.org/moro/enoam/data/141247/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/canada" typeof="deo:Reference">Canada</span>, mediante il quale i paesi occidentali si ripromettono di esaminare con i paesi dell’Est e con quelli neutri e non allineati del nostro continente la possibilità di consolidare la sicurezza in <span about="https://w3id.org/moro/enoam/data/141247/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e di aprire nuove prospettive alla cooperazione ed agli scambi culturali ed umani<sup><a href="#curatornote-4" id="curatornote-ref-4">[4]</a></sup>. Ma penso anche al negoziato in corso che si propone la conclusione di un accordo che regola i rapporti fra l’<span about="https://w3id.org/moro/enoam/data/141247/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/austria" typeof="deo:Reference">Austria</span> e la <span about="https://w3id.org/moro/enoam/data/141247/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economica Europea</span>, nel rispetto scrupoloso del suo particolare status internazionale.</p><p class="paragraph" data-counter="5" id="p-5">A questo proposito mi sia consentito aggiungere che è stato per noi motivo di viva e profonda soddisfazione che proprio sotto la presidenza dell’<span about="https://w3id.org/moro/enoam/data/141247/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> il Consiglio dei Ministri della <span about="https://w3id.org/moro/enoam/data/141247/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">CEE</span><sup><a href="#curatornote-5" id="curatornote-ref-5">[5]</a></sup> abbia approvato il mandato per il negoziato provvisorio con il Governo di <span about="https://w3id.org/moro/enoam/data/141247/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/vienna" typeof="deo:Reference">Vienna</span>. Da parte italiana, nella fedeltà agli ideali europeistici che hanno profonde radici nella nostra nazione, ci si è adoperati per facilitare il raggiungimento di tale risultato, così come ci si adopererà per superare le difficoltà obiettive indubbiamente riscontrabili in negoziati così complessi e ricchi di implicazioni. Al di là del contenuto specifico della trattativa, riteniamo infatti che la conclusione di un accordo con l’<span about="https://w3id.org/moro/enoam/data/141247/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/austria" typeof="deo:Reference">Austria</span>, provvisorio prima, definitivo dopo, debba rappresentare il riconoscimento degli stretti vincoli che legano il Suo paese alla <span about="https://w3id.org/moro/enoam/data/141247/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.</p><p class="paragraph" data-counter="6" id="p-6">Non è questa la sede per esaminare nei dettagli tale negoziato. È per me motivo di soddisfazione ricordare tuttavia che il progetto di mandato sembri venire incontro alle richieste del Suo Governo. Inoltre, vorrei aggiungere che da parte italiana si continuerà a considerare con spirito aperto e costruttivo le richieste del Governo austriaco su alcuni problemi specifici, quale quello dei prodotti industriali sensibili e l’altro dei prodotti agricoli. Si compirà ogni sforzo, affinché gli accordi definitivi fra la <span about="https://w3id.org/moro/enoam/data/141247/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> ampliata e i paesi dell’<span about="https://w3id.org/moro/enoam/data/141247/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/associazione-europea-di-libero-scambio" typeof="deo:Reference">EFTA</span><sup><a href="#curatornote-6" id="curatornote-ref-6">[6]</a></sup> non candidati possano entrare in vigore alla data del 1° gennaio 1973, contemporaneamente alla realizzazione dell’ampliamento della <span about="https://w3id.org/moro/enoam/data/141247/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>.</p><p class="paragraph" data-counter="7" id="p-7">Anche il panorama dei rapporti bilaterali italo-austriaci, recentemente arricchitosi per diversi scambi di visite di membri dei due Governi, offre favorevoli prospettive di sviluppo della collaborazione tra i due Paesi. I colloqui che <span about="https://w3id.org/moro/enoam/data/141247/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/bruno-kreisky" typeof="deo:Reference">Ella</span> sta avendo a <span about="https://w3id.org/moro/enoam/data/141247/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> consentiranno di identificare nuovi settori ai quali dedicare la nostra attenzione. Le varie iniziative in corso di realizzazione offrono d’altro canto un bilancio positivo ed incoraggiante, atto certamente e rafforzare la comune volontà di operare verso traguardi di feconda cooperazione.</p><p class="paragraph" data-counter="8" id="p-8">In questo spirito e con questi sentimenti, Signor <span about="https://w3id.org/moro/enoam/data/141247/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/bruno-kreisky" typeof="deo:Reference">Cancelliere</span>, desidero alzare il bicchiere alla prosperità del popolo austriaco, all’amicizia tra i nostri due Paesi e alla sua felicità personale.</p><ol id="curatorNotes"><li about="https://w3id.org/moro/enoam/data/141247/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Bruno Kreisky (1911-1990), esponente politico del Partito socialdemocratico austriaco, dal 1970 era cancelliere della Repubblica d’Austria. <a href="#curatornote-ref-1">↑</a></li><li about="https://w3id.org/moro/enoam/data/141247/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La visita di Jonas a Roma risaliva al 1-17 novembre 1971. <a href="#curatornote-ref-2">↑</a></li><li about="https://w3id.org/moro/enoam/data/141247/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Franz Jonas (1899-1974), esponente politico del Partito socialdemocratico austriaco, dal 1965 era presidente della Repubblica d’Austria. <a href="#curatornote-ref-3">↑</a></li><li about="https://w3id.org/moro/enoam/data/141247/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-4">↑</a></li><li about="https://w3id.org/moro/enoam/data/141247/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-5">↑</a></li><li about="https://w3id.org/moro/enoam/data/141247/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La European Free Trade Association (Efta), fondata nel 1960 da sette paesi (Austria, Danimarca, Svezia, Norvegia, Svizzera, Gran Bretagna, Portogallo), era un tentativo di costruzione di un’area di libero scambio alternativa alla Cee. <a href="#curatornote-ref-6">↑</a></li></ol></body></html>