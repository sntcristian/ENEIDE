<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.051" name="dcterms.relation"/><meta content="10.48678/unibo/aldomoro1.3.1.051" name="dcterms.identifier"/><meta content="Moro, Aldo, [Discorso per le amministrative a Roma], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.051." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso per le amministrative a Roma]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso per le amministrative a Roma]</h1><p class="paragraph" data-counter="1" id="p-1">[L’on. Moro ha esordito esprimendo il suo vivo augurio di successo alla lista democratica cristiana, capeggiata dal Sindaco uscente, avv. Cioccetti<sup><a href="#curatornote-1" id="curatornote-ref-1">[1]</a></sup>, al quale egli si è trovato vicino nei giorni oscuri della servitù politica nella comune esclusiva professione dei diritti umani e sociali del cristianesimo e nella composta opposizione alla dittatura imperante].</p><p class="paragraph" data-counter="2" id="p-2">La <span about="https://w3id.org/moro/enoam/data/131051/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> vuole dare il suo contributo, che sa essere decisivo, ad una amministrazione onesta e democratica della Capitale. Questo è un impegno non solo degli uomini, ma anche e soprattutto del Partito, il quale è consapevole di quel che significa per il Paese la città di <span about="https://w3id.org/moro/enoam/data/131051/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>; ed intende bene come in essa e per essa debbano ad un tempo essere tutelate particolari tradizioni e specifiche ragioni di dignità e pressanti esigenze di sviluppo economico, di progresso sociale, di vita civile. Per la città di <span about="https://w3id.org/moro/enoam/data/131051/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> e per i suoi complessi problemi la <span about="https://w3id.org/moro/enoam/data/131051/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> si sente particolarmente impegnata ed in essa intende far valere i suoi ideali, attuare i suoi programmi, operare secondo i criteri che ispirano e guidano l’azione di un partito che ha la piena responsabilità della vita nazionale. La <span about="https://w3id.org/moro/enoam/data/131051/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nell’atto di assumere i suoi impegni, desidera solo che realizzazioni, uomini e programmi siano giudicati dall’elettorato con la obiettività che neppure un’accesa passione politica dovrebbe impedire. Nessuno può temere la verità; nessuno, alla lunga, può sottrarsi alla forza della verità.</p><p class="paragraph" data-counter="3" id="p-3">La <span about="https://w3id.org/moro/enoam/data/131051/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> vuole ricordare in questo momento all’elettorato le angustie ed i disagi che derivano nel nostro Paese dalle ristrettezze dell’area democratica e dai suoi talvolta troppo incerti confini. Perché è solo nell’area democratica che i partiti democratici fanno le loro scelte veramente libere e responsabili<sup><a href="#curatornote-2" id="curatornote-ref-2">[2]</a></sup>. Chiediamo perciò all’elettorato di dare forza quanto basti alla <span about="https://w3id.org/moro/enoam/data/131051/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per assolvere il suo compito sempre decisivo. Chiediamo all’elettorato di rispettare e favorire uno schieramento di partiti che, come in sede nazionale consente di affrontare su basi di sicurezza democratica e di progresso civile i problemi della comunità, così è in linea di principio capace di risolvere i problemi del Governo locale fuori delle pericolose e diseducatrici posizioni estreme. Chiediamo all’elettorato di fare da pungolo ai partiti con un severo giudizio, per l’abbandono di ogni ambiguità, per la cessazione del rischiosissimo gioco che comporta il contatto con le forze totalitarie.</p><p class="paragraph" data-counter="4" id="p-4">[Richiamandosi al discorso di Macerata dell’on. Nenni<sup><a href="#curatornote-3" id="curatornote-ref-3">[3]</a></sup> ed all’odierno articolo di fondo dell’«Avanti!»<sup><a href="#curatornote-4" id="curatornote-ref-4">[4]</a></sup>, l’on. Moro ha notato che il segretario del PSI non sembra rispondere a tono all’accusa di essere scivolato verso un rinnovato frontismo che gli viene rivolta dalla D.C., e non solo dalla D.C.].</p><p class="paragraph" data-counter="5" id="p-5">L’On. <span about="https://w3id.org/moro/enoam/data/131051/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span> non si preoccupa tanto di negare (e del resto, come potrebbe?) la larga applicazione del frontismo filocomunista proprio nel settore delle autonomie locali, quanto piuttosto di giustificarla, e la giustifica, rilevando che il pericolo comunista sarebbe astratto ed ipotetico nel nostro Paese che da oltre cento anni conosce le minacce della destra reazionaria ed autoritaria, contro la quale è portato a difendersi. In verità par di sognare. Questa visione pesantemente unilaterale dei pericoli che corre la democrazia italiana non è certo condivisa da gran parte dell’elettorato e dalle forze politiche più avvedute e più sensibili alle esigenze della democrazia. La <span about="https://w3id.org/moro/enoam/data/131051/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non intende certo svalutare il pericolo d’involuzioni reazionarie ed autoritarie. Perciò essa ha condotto e conduce la sua battaglia per la democrazia su due fronti e ritiene di essere veramente caratterizzata da questa duplice direzione della sua difesa democratica. Ma negare al Paese la doverosa vigilanza dinanzi alla sovversione comunista, sostenuta proprio dal più numeroso e potente <span about="https://w3id.org/moro/enoam/data/131051/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> d’<span about="https://w3id.org/moro/enoam/data/131051/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, significa chiudere gli occhi di fronte alla realtà. Gli italiani possono guardare in casa loro e fuori, per avere una visione sempre egualmente chiara dei rischi mortali che vengono da sinistra alla democrazia italiana. La <span about="https://w3id.org/moro/enoam/data/131051/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non seguirà dunque i socialisti nelle loro facili e comode unilateralità. Essa può individuare tutti i pericoli, perché non intende giustificare né fronti né blocchi.</p><p class="paragraph" data-counter="6" id="p-6">L’attacco ingiusto, meschino, fuori di ogni verità e credibilità che ci viene ancora in questi giorni dalle forze estreme totalitarie di sinistra e di destra dice anche esso come esse siano fuori del sistema, fuori del dialogo politico. Da questa pregiudiziale e violenta ostilità la <span about="https://w3id.org/moro/enoam/data/131051/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ricava motivo per riconfermare la sua posizione di equilibrio e di responsabilità contro ogni estremismo, per continuare ad assolvere, chiedendo all’elettorato le forze necessarie, la sua funzione di garante dell’ordine democratico e della pace sociale.</p><ol id="curatorNotes"><li about="https://w3id.org/moro/enoam/data/131051/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Urbano Cioccetti (1905-1978), avvocato e sindaco di Roma dal 1958 al 1961. <a href="#curatornote-ref-1">↑</a></li><li about="https://w3id.org/moro/enoam/data/131051/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama indirettamente il passaggio dal Governo Tambroni (25 marzo 1960 - 25 luglio 1960), monocolore Dc costituito con i voti determinanti del Msi alla Camera, al Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri, mentre, per la prima volta dal 1947, il Psi si era astenuto sul voto di fiducia. <a href="#curatornote-ref-2">↑</a></li><li about="https://w3id.org/moro/enoam/data/131051/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pietro Nenni (1891-1980), segretario del Psi e sostenitore, dalla metà degli anni Cinquanta, della linea dell’autonomia dei socialisti dal Pci. <a href="#curatornote-ref-3">↑</a></li><li about="https://w3id.org/moro/enoam/data/131051/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> P. Nenni, <em>Non si bara con la realtà e con la storia</em>, in «Avanti», 9 ottobre 1960. <a href="#curatornote-ref-4">↑</a></li></ol></body></html>