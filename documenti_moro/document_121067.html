<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.067" name="dcterms.relation"/><meta content="10.48678/unibo/aldomoro1.2.1.067" name="dcterms.identifier"/><meta content="Moro, Aldo, Osservatorio 2 (novembre 1946), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.067." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 2 (novembre 1946)</title>
<div id="mentionMeta"><meta about="https://w3id.org/moro/enoam/data/lelio-basso" typeof="foaf:Person"/><meta about="https://w3id.org/moro/enoam/data/lelio-basso" content="Lelio Basso" property="rdfs:label"/><meta about="https://w3id.org/moro/enoam/data/lelio-basso" property="owl:sameAs" resource="http://www.wikidata.org/entity/Q3229281"/><meta about="https://w3id.org/moro/enoam/data/lelio-basso" content="lelio-basso" property="wdt:P1986"/><meta about="https://w3id.org/moro/enoam/data/lelio-basso" content="Basso, Lelio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 2 (novembre 1946)</h1><p class="paragraph" data-counter="1" id="p-1">Si è svolto vivace nei giorni scorsi in seno alla prima sottocommissione per la costituzione il dibattito intorno alla famiglia<sup><a href="#curatornote-1" id="curatornote-ref-1">[1]</a></sup>. La posta in gioco è veramente molto grande. Si tratta di salvare nella sua autonomia e nei suoi lineamenti «naturali» l’ordinamento della famiglia, supremo strumento di difesa della persona contro il totalitarismo di Stato. Si tratta di offrire alla famiglia, senza soffocarla né soggiogarla, tutti i sussidi che la società può dare, per agevolarla nell’assolvere la sua missione. In un articolo su l’«Avanti!» del 16 novembre<sup><a href="#curatornote-2" id="curatornote-ref-2">[2]</a></sup> <span about="https://w3id.org/moro/enoam/data/121067/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/lelio-basso" typeof="deo:Reference">Lelio Basso</span><sup><a href="#curatornote-3" id="curatornote-ref-3">[3]</a></sup> discute dell’affermata «naturalità» della famiglia, per concludere che l’attuale ordinamento monogamico è un prodotto storico e non una formazione naturale ed è poi in fondo contraddetta dalla richiesta di un vincolo formale consacrato dall’autorità dello Stato. A prescindere ora da quest’ultimo contrastato e contrastabile rilievo, certo è che la naturalità della famiglia si risolve nella razionalità del suo ordinamento, al quale essa perviene in un faticoso sforzo di chiarificazione e di elevazione morale. Il riconoscimento di tale naturalità da parte dello Stato è l’accettazione della legge che esso ne riceve come un limite alla sua azione, la quale risulterebbe altrimenti arbitraria e sopraffattrice. Si manifesta cioè nella sua piena validità quella teoria pluralistica della vita sociale e giuridica, la quale, togliendo allo stato il monopolio della giuridicità ed impedendo la identificazione della eticità con la legalità, costituisce suprema ed irrinunziabile garanzia della libertà dell’uomo e della struttura veramente democratica della società. Ogni «formalità» che consacri l’indistruttibile vincolo monogamico della famiglia non intacca una naturalità così intesa, la quale non ha nulla del meccanismo brutale della natura, ma riflette la luce di una razionalità tutta coerente con la dignità umana. Ed emerge chiaro allora il carattere volontaristico, etico, giuridico, invece che di fatto, del vincolo coniugale, che è così stupendamente rilevato dalla dottrina cattolica la quale riconosce gli sposi come ministri del sacramento.</p><ol id="curatorNotes"><li about="https://w3id.org/moro/enoam/data/121067/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> A partire dalla seduta del 30 ottobre 1946 sino a quella del 13 novembre, la prima sottocommissione ha discusso il tema della famiglia e della sua regolamentazione giuridica nel nuovo Stato repubblicano.  <a href="#curatornote-ref-1">↑</a></li><li about="https://w3id.org/moro/enoam/data/121067/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’«Avanti!» era un quotidiano, organo ufficiale del partito socialista italiano (in quel momento partito socialista italiano di unità proletaria), fondato nel 1896. L’articolo citato è L. Basso, <em>I democristiani e la famiglia</em>, «Avanti!», 16 novembre 1946.  <a href="#curatornote-ref-2">↑</a></li><li about="https://w3id.org/moro/enoam/data/121067/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lelio Basso (1903-1978), avvocato, politico, deputato all’Assemblea costituente per il gruppo del partito socialista italiano di unità proletaria. Si veda la voce del DBI, a firma Piero Craveri, vol. 34, 1988. <a href="#curatornote-ref-3">↑</a></li></ol></body></html>