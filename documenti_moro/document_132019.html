<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.019" name="dcterms.relation"/><meta content="10.48678/unibo/aldomoro1.3.2.019" name="dcterms.identifier"/><meta content="Moro, Aldo, [Risposta ad alcune interpellanze presentate alla Camera dei deputati sulle responsabilità di Emilio Colombo nella gestione del Cnen], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.019." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Risposta ad alcune interpellanze presentate alla Camera dei deputati sulle responsabilità di Emilio Colombo nella gestione del Cnen</title>
<div id="mentionMeta"><meta about="https://w3id.org/moro/enoam/data/comitato-nazionale-per-l-energia-nucleare" typeof="foaf:Organization"/><meta about="https://w3id.org/moro/enoam/data/comitato-nazionale-per-l-energia-nucleare" content="Cnen" property="rdfs:label"/><meta about="https://w3id.org/moro/enoam/data/comitato-nazionale-per-l-energia-nucleare" property="owl:sameAs" resource="http://www.wikidata.org/entity/Q3684423"/><meta about="https://w3id.org/moro/enoam/data/emilio-colombo" typeof="foaf:Person"/><meta about="https://w3id.org/moro/enoam/data/emilio-colombo" content="Emilio Colombo" property="rdfs:label"/><meta about="https://w3id.org/moro/enoam/data/emilio-colombo" property="owl:sameAs" resource="http://www.wikidata.org/entity/Q312058"/><meta about="https://w3id.org/moro/enoam/data/emilio-colombo" content="emilio-colombo" property="wdt:P1986"/><meta about="https://w3id.org/moro/enoam/data/emilio-colombo" content="Colombo, Emilio" property="skos:prefLabel"/><meta about="https://w3id.org/moro/enoam/data/felice-ippolito" typeof="foaf:Person"/><meta about="https://w3id.org/moro/enoam/data/felice-ippolito" content="Felice Ippolito" property="rdfs:label"/><meta about="https://w3id.org/moro/enoam/data/felice-ippolito" property="owl:sameAs" resource="http://www.wikidata.org/entity/Q3742166"/><meta about="https://w3id.org/moro/enoam/data/felice-ippolito" content="felice-ippolito" property="wdt:P1986"/><meta about="https://w3id.org/moro/enoam/data/felice-ippolito" content="Ippolito, Felice" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Risposta ad alcune interpellanze presentate alla Camera dei deputati sulle responsabilità di Emilio Colombo nella gestione del Cnen</h1><p class="paragraph" data-counter="1" id="p-1">Non posso non richiamare innanzitutto il fatto che si è di fronte ad una procedura giudiziaria in corso e per il momento nella fase istruttoria. Il Governo pertanto non può esprimere alcun giudizio né trarre alcuna conclusione dai fatti denunziati ed in ordine ai quali si compie il libero accertamento che è di competenza dell'autorità giudiziaria. E tuttavia in questa situazione si pretende far risalire l'asserita «attività prevaricatrice» dell'<span about="https://w3id.org/moro/enoam/data/132019/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/felice-ippolito" typeof="deo:Reference">ex segretario generale</span> del <span about="https://w3id.org/moro/enoam/data/132019/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span><sup><a href="#curatornote-1" id="curatornote-ref-1">[1]</a></sup> ad una carenza di controlli imputata al presidente pro-tempore del <span about="https://w3id.org/moro/enoam/data/132019/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span> on. <span about="https://w3id.org/moro/enoam/data/132019/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/emilio-colombo" typeof="deo:Reference">Emilio Colombo</span><sup><a href="#curatornote-2" id="curatornote-ref-2">[2]</a></sup>. Ma non vi è alcun elemento di fatto dal quale possa desumersi un riferimento necessario delle attività svolte dall'ex segretario generale del <span about="https://w3id.org/moro/enoam/data/132019/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span> e sulle quali cade l'accusa formulata in sede istruttoria con la competenza e responsabilità del ministro dell'Industria on. <span about="https://w3id.org/moro/enoam/data/132019/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/emilio-colombo" typeof="deo:Reference">Colombo</span>. Converrà ricordare che la legge istitutiva 11 agosto 1960, n. 933 fu espressamente preordinata allo scopo di consentire all'<span about="https://w3id.org/moro/enoam/data/132019/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Ente</span> una azione agile e libera da vincoli burocratici; talché all'ampiezza della autonomia accordata corrispose una accentuata limitazione della vigilanza ministeriale, che si volle dichiaratamente successiva. Fu delineata perciò una ampia sfera di potere propria dell'organo esecutivo, mentre negli articoli citati dagli onorevoli interpellanti non è previsto alcun specifico potere di vigilanza e di controllo da parte del presidente dell'<span about="https://w3id.org/moro/enoam/data/132019/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Ente</span>. Se abuso vi è stato da parte dell'ex segretario generale, il che iI giudice dovrà accertare, esso si è esplicato con la prevaricazione dei poteri propri di quell'ufficio. Può essere materia di discussione jure condendo (ma il dibattito non può essere affrontato in questa sede), se questa struttura giuridica, alla luce dell'esperienza, sia la più idonea, ma non si può trascurare, nell'esame dei fatti, qual è la struttura giuridico-amministrativa dell'<span about="https://w3id.org/moro/enoam/data/132019/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Ente</span>. Per quanto riguarda i rilievi degli onorevoli interpellanti sulla nomina del prof. <span about="https://w3id.org/moro/enoam/data/132019/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/felice-ippolito" typeof="deo:Reference">Ippolito</span> a consigliere di amministrazione dell'Enel e sulla relativa procedura seguita, non si tiene conto del disposto contenuto negli articoli 3, n. 5 della legge 6 dicembre 1962, n. 1643<sup><a href="#curatornote-3" id="curatornote-ref-3">[3]</a></sup> e 4 del decreto delegato del Presidente della Repubblica 15 dicembre 1962 numero 1670<sup><a href="#curatornote-4" id="curatornote-ref-4">[4]</a></sup>. L'emanazione da parte del Presidente del <span about="https://w3id.org/moro/enoam/data/132019/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span> di decreti di variazione del bilancio di previsione 1961-62 (motivati con particolari ragioni di urgenza e successivamente ratificati dalla Commissione direttiva), oltre che dai principi generali, era consentita specificamente dall'art. 8 del regolamento per l'Amministrazione del <span about="https://w3id.org/moro/enoam/data/132019/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span> non ancora entrato in vigore, ma già approvato dalla stessa Commissione direttiva; a parte ciò, non vi è alcun nesso, neppure occasionale, tra le intervenute variazioni di bilancio ed i fatti addebitati al segretario generale del <span about="https://w3id.org/moro/enoam/data/132019/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span>. L’ammissione dei revisori dei conti alle riunioni della Commissione direttiva (peraltro non prevista dalla legge istitutiva) non avrebbe potuto certo impedire al segretario generale del <span about="https://w3id.org/moro/enoam/data/132019/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/comitato-nazionale-per-l-energia-nucleare" typeof="deo:Reference">Cnen</span> di porre in essere i fatti a lui addebitati, se è vero che tali fatti sono stati appunto compiuti al di fuori ed all'insaputa della Commissione direttiva. Il «plauso» rivolto all'unanimità dalla Commissione direttiva al segretario generale per l'opera da lui svolta si pone ovviamente sul piano di quelle espressioni formali che accompagnano in ogni Ente o società l'approvazione dei bilanci. Appare pertanto evidente la insussistenza di motivi di «opportunità politica» che possano, sul piano funzionale del Governo, impedire all'attuale ministro per il Tesoro di continuare ad assolvere i suoi compiti. Per quanto, infine, tocca la «probità pubblica» invocata dagli interpellanti, l'accusa non può che essere nettamente respinta come una speculazione da parte di tutti coloro che hanno alta stima dell'on. <span about="https://w3id.org/moro/enoam/data/132019/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/emilio-colombo" typeof="deo:Reference">Colombo</span>, la cui attività di uomo politico, la cui onestà e la cui figura morale sono esemplari nella classe politica italiana. Sono pertanto valide le ragioni che mi hanno indotto, nella mia responsabilità, a proporre la nomina dell'on. <span about="https://w3id.org/moro/enoam/data/132019/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/emilio-colombo" typeof="deo:Reference">Colombo</span> a ministro del Tesoro. </p><ol id="curatorNotes"><li about="https://w3id.org/moro/enoam/data/132019/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Felice Ippolito (1915-1997), ingegnere ed ex segretario del Comitato nazionale per l’energia nucleare (Cnen) dal 1960 al 1963. <a href="#curatornote-ref-1">↑</a></li><li about="https://w3id.org/moro/enoam/data/132019/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Emilio Colombo (1920-2013), uomo politico democristiano e ministro del Tesoro. <a href="#curatornote-ref-2">↑</a></li><li about="https://w3id.org/moro/enoam/data/132019/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta dell’articolo che disciplina le competenze del ministero dell’Industria nel quadro della legge istitutiva dell’Ente nazionale per l’energia elettrica (Enel). <a href="#curatornote-ref-3">↑</a></li><li about="https://w3id.org/moro/enoam/data/132019/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta dell’articolo che disciplina le procedure del consiglio di amministrazione dell’Enel nel quadro del decreto del Presidente della Repubblica relativo all’organizzazione del medesimo ente. <a href="#curatornote-ref-4">↑</a></li></ol></body></html>