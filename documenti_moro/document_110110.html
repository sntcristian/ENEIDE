<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.110" name="dcterms.relation"/><meta content="10.48678/unibo/aldomoro1.1.0.110" name="dcterms.identifier"/><meta content="Moro, Aldo, Coscienza unitaria internazionale, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.110." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Coscienza unitaria internazionale</title>
<div id="mentionMeta"><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/inghilterra" typeof="dcterms:Location"/><meta about="https://w3id.org/moro/enoam/data/inghilterra" content="Inghilterra" property="rdfs:label"/><meta about="https://w3id.org/moro/enoam/data/inghilterra" property="owl:sameAs" resource="http://www.wikidata.org/entity/Q21"/><meta about="https://w3id.org/moro/enoam/data/russia" typeof="dcterms:Location"/><meta about="https://w3id.org/moro/enoam/data/russia" content="Russia" property="rdfs:label"/><meta about="https://w3id.org/moro/enoam/data/russia" property="owl:sameAs" resource="http://www.wikidata.org/entity/Q159"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Coscienza unitaria internazionale</h1><p class="paragraph" data-counter="1" id="p-1">Molti problemi ha impostato la recentissima letteratura politica sulla organizzazione della comunità internazionale<sup><sup><a href="#curatornote-1" id="curatornote-ref-1">[1]</a></sup></sup>.</p><p class="paragraph" data-counter="2" id="p-2">Sono stati trattati soprattutto gli aspetti della possibilità ideale del costituirsi di un vincolo organico degli Stati fondato sulla comune aspirazione alla pace ed alla giustizia fra i popoli, e della natura propria di questo legame che si ritiene ormai debba essere sottratto alle capricciose libertà dei singoli membri e assicurato con una forza adeguata a farne valere le esigenze. Da molte parti infine si è rilevato essere inutile architettare piani giuridici e politici di organizzazione, se gli spiriti non siano seriamente preparati alla più larga unità della famiglia umana ed al freno, in conseguenza, degli esasperati e pericolosi nazionalismi.</p><p class="paragraph" data-counter="3" id="p-3">Noi certo siamo d’accordo intorno alla inderogabilità di questa preparazione remota per l’avvento di un mondo di pace, fondato sui postulati di unità della comune coscienza cristiana dei popoli, ma riteniamo che essa vada integrata mediante un’attenta considerazione del gioco delle correnti politiche, le quali lottano, ed anzi debbono lottare, nel mondo democratico dei singoli Stati.</p><p class="paragraph" data-counter="4" id="p-4">Sarebbe ingenuo infatti pensare che una comunità di Stati possa crearsi senza tener conto degli inevitabili riflessi del faticoso lavoro di composizione in unità dei singoli popoli, il quale si conclude quando le idee politiche dominanti, vittoriose nell’agone democratico, si cristallizzano in un ordinamento giuridico che appare definitivo.</p><p class="paragraph" data-counter="5" id="p-5">In realtà la comunità internazionale non può scaturire soltanto da aridi trattati pattuiti tra gli Stati sovrani, né può nascere dal fluido desiderio di solidarietà universale degli uomini.</p><p class="paragraph" data-counter="6" id="p-6">C’è invece una fase politica in senso stretto, la quale sorpassa, utilizzandole, le forze del sentimento e del convincimento e prepara immediatamente la creazione giuridica della comunità degli Stati.</p><p class="paragraph" data-counter="7" id="p-7">Ciò vuol dire che questo supremo avanzamento verso il più compiuto ordine della comunità umana non è senza una libera lotta di idee, dalla quale emerga l’idea unificatrice che sia consacrata almeno dal consenso di maggioranze qualificate.</p><p class="paragraph" data-counter="8" id="p-8">Noi non sapremmo ora definire quali possano essere le forme espressive del conflitto e della sua democratica soluzione, ma pensiamo che il mondo non potrà comporsi in una unità organica internazionale, prescindendo dalle forze ideologiche imperanti nei singoli Stati, le quali certo non accetterebbero di negarsi sul piano internazionale dove ha da esser trovato per esse un punto comune d’incontro.</p><p class="paragraph" data-counter="9" id="p-9">A prima vista l’esame delle dominanti ideologie sembra manifestare divergenze incomponibili nell’attuale duplice orientamento politico del mondo verso le democrazie capitalistiche da un lato, verso quelle sociali dall’altro.</p><p class="paragraph" data-counter="10" id="p-10">Ed il dissidio parve in effetti insanabile per lungo tempo, fin quando non cominciò a delinearsi una vivace tendenza del bolscevismo verso strutture politiche a fondamento democratico, ed un tale orientamento, sotto la pressione delle assorbenti esigenze della politica di guerra, non cominciò ad avere credito nelle stesse nazioni capitalistiche.</p><p class="paragraph" data-counter="11" id="p-11">La vicenda storica veniva dunque offrendo l’opportunità di saldare in una comune direttiva le due, in apparenza diverse, eredità della Rivoluzione Francese, quella democratica in senso stretto e l’altra socialistica, che della prima era in fondo uno svolgimento coerente, ma di tale risoluta coerenza da sembrare abnorme.</p><p class="paragraph" data-counter="12" id="p-12">Ed in effetti il vigore con il quale il postulato democratico veniva tradotto nei termini delle esigenze economiche, implicando profonde rivoluzioni strutturali nell’assetto dello Stato e talune gravi compressioni della tradizionale libertà individuale, sembrò prendere altra via e risolversi in una decisa antitesi alla premessa.</p><p class="paragraph" data-counter="13" id="p-13">Così si spiegano le diffidenze di ieri e ancora di oggi, talvolta esasperate da una cieca incomprensione la quale impedisce di vedere il comune anelito verso un’umanità migliore e più giusta, sia pure tragicamente deformato dalle penose esperienze della creazione del nuovo sistema economico politico.</p><p class="paragraph" data-counter="14" id="p-14">Oggi il punto di raccordo tra i due sistemi sembra trovato nella formula di piena e fiduciosa alleanza che lega il capitalismo anglo-americano al comunismo russo e sembra avere, d’altra parte, sempre più vivaci espressioni nell’interessante esperienza etico-politica che si viene svolgendo in <span about="https://w3id.org/moro/enoam/data/110110/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span><sup><sup><a href="#curatornote-2" id="curatornote-ref-2">[2]</a></sup></sup>.</p><p class="paragraph" data-counter="15" id="p-15">La possibilità di una salda intesa ideologica tra i popoli, come premessa della creazione di una comunità degli Stati viva e vitale, sono riposte nello svolgimento e nella felice conclusione di questi decisivi esperimenti d’intesa fra quelle che parvero ideologie destinate ad una lotta senza quartiere.</p><p class="paragraph" data-counter="16" id="p-16">Quel che si dice intorno alla necessità che la futura organizzazione degli Stati si accentri intorno all’<span about="https://w3id.org/moro/enoam/data/110110/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">America</span>, all’<span about="https://w3id.org/moro/enoam/data/110110/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/inghilterra" typeof="deo:Reference">Inghilterra</span> e alla <span about="https://w3id.org/moro/enoam/data/110110/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/russia" typeof="deo:Reference">Russia</span> ha un contenuto profondamente vero, non tanto perché sono queste le tre grandi potenze vincitrici della guerra, quanto perché esse esprimono l’unità e la reciproca compenetrazione delle idee liberali e sociali dominanti in questa alba di nuova civiltà.</p><p class="paragraph" data-counter="17" id="p-17">Le speranze di una pace duratura nel mondo sono fondate, a nostro avviso, sulla saldezza di questa intesa tra i popoli, la quale d’altra parte potrà sussistere ed essere feconda a patto che si renda cosciente della sua rispondenza alla idea cristiana, che è l’idea della grande civiltà occidentale, e si ponga, per ciò, in accordo col dominante sentimento dei popoli.</p><p>Mr.</p><ol id="curatorNotes"><li about="https://w3id.org/moro/enoam/data/110110/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> In quella estate era in preparazione la Conferenza delle Nazioni Unite che, tenuta a Dumbarton Oaks tra il 21 agosto e il 7 ottobre, avrebbe posto le basi della nuova organizzazione internazionale in sostituzione della Società delle nazioni.  <a href="#curatornote-ref-1">↑</a></li><li about="https://w3id.org/moro/enoam/data/110110/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il riferimento è all’intesa antifascista che, nel giugno, aveva portato alla nascita del governo di unità nazionale presieduto da Ivanoe Bonomi e, soprattutto, all’accordo formalizzato nel decreto luogotenenziale 151/1944, con cui si stabiliva che alla fine della guerra sarebbe stata convocata un'Assemblea costituente per risolvere la questione istituzionale.  <a href="#curatornote-ref-2">↑</a></li></ol></body></html>