<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.069" name="dcterms.relation"/><meta content="10.48678/unibo/aldomoro1.2.2.069" name="dcterms.identifier"/><meta content="Moro, Aldo, [Sulla limitazione ai diritti di voto ed all’elegibilità per i capi responsabili del regime fascista], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.069." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla limitazione ai diritti di voto ed all’eleggibilità per i capi responsabili del regime fascista]</title>
<div id="mentionMeta"><meta about="https://w3id.org/moro/enoam/data/gaetano-martino" typeof="foaf:Person"/><meta about="https://w3id.org/moro/enoam/data/gaetano-martino" content="Gaetano Martino" property="rdfs:label"/><meta about="https://w3id.org/moro/enoam/data/gaetano-martino" property="owl:sameAs" resource="http://www.wikidata.org/entity/Q139055"/><meta about="https://w3id.org/moro/enoam/data/gaetano-martino" content="gaetano-martino" property="wdt:P1986"/><meta about="https://w3id.org/moro/enoam/data/gaetano-martino" content="Martino, Gaetano" property="skos:prefLabel"/><meta about="https://w3id.org/moro/enoam/data/virgilio-nasi" typeof="foaf:Person"/><meta about="https://w3id.org/moro/enoam/data/virgilio-nasi" content="Virgilio Nasi" property="rdfs:label"/><meta about="https://w3id.org/moro/enoam/data/virgilio-nasi" property="owl:sameAs" resource="http://www.wikidata.org/entity/Q4013924"/><meta about="https://w3id.org/moro/enoam/data/virgilio-nasi" content="Nasi, Virgilio" property="skos:prefLabel"/><meta about="https://w3id.org/moro/enoam/data/commissione-affari-interni---ordinamento-politico-ed-amministrativo---affari-di-culto---spettacoli---attivita-sportive---stampa-della-camera-dei-deputati" typeof="foaf:Organization"/><meta about="https://w3id.org/moro/enoam/data/commissione-affari-interni---ordinamento-politico-ed-amministrativo---affari-di-culto---spettacoli---attivita-sportive---stampa-della-camera-dei-deputati" content="Commissione Affari Interni" property="rdfs:label"/><meta about="https://w3id.org/moro/enoam/data/commissione-affari-interni---ordinamento-politico-ed-amministrativo---affari-di-culto---spettacoli---attivita-sportive---stampa-della-camera-dei-deputati" property="owl:sameAs" resource="http://www.wikidata.org/entity/Q115674850"/><meta about="https://w3id.org/moro/enoam/data/commissione-giustizia-della-camera-dei-deputati" typeof="foaf:Organization"/><meta about="https://w3id.org/moro/enoam/data/commissione-giustizia-della-camera-dei-deputati" content="Commissione giustizia della Camera dei Deputati" property="rdfs:label"/><meta about="https://w3id.org/moro/enoam/data/commissione-giustizia-della-camera-dei-deputati" property="owl:sameAs" resource="http://www.wikidata.org/entity/Q110448075"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/virginio-bertinelli" typeof="foaf:Person"/><meta about="https://w3id.org/moro/enoam/data/virginio-bertinelli" content="Virginio Bertinelli" property="rdfs:label"/><meta about="https://w3id.org/moro/enoam/data/virginio-bertinelli" property="owl:sameAs" resource="http://www.wikidata.org/entity/Q18784995"/><meta about="https://w3id.org/moro/enoam/data/virginio-bertinelli" content="Bertinelli, Virginio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla limitazione ai diritti di voto ed all’eleggibilità per i capi responsabili del regime fascista]</h1><p class="paragraph" data-counter="1" id="p-1">Signor<sup><a href="#curatornote-1" id="curatornote-ref-1">[1]</a></sup> <span about="https://w3id.org/moro/enoam/data/122069/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/gaetano-martino" typeof="deo:Reference">Presidente</span><sup><a href="#curatornote-2" id="curatornote-ref-2">[2]</a></sup>, onorevoli colleghi, farò brevi considerazioni per dimostrare come, a mio avviso, non sia opportuno che la Camera si occupi della proposta di legge <span about="https://w3id.org/moro/enoam/data/122069/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/virgilio-nasi" typeof="deo:Reference">Nasi</span><sup><a href="#curatornote-3" id="curatornote-ref-3">[3]</a></sup> contenente norme particolari circa la ineleggibilità a carico degli ex gerarchi fascisti.</p><p class="paragraph" data-counter="2" id="p-2">Mi pare che contro la discussione e la eventuale approvazione di questa proposta di legge stia innanzitutto una ragione giuridica, in quanto è – mi pare – oggetto di molto dubbio e di molta perplessità la circostanza che si tratti qui di una legge ordinaria. In realtà la legge <span about="https://w3id.org/moro/enoam/data/122069/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/virgilio-nasi" typeof="deo:Reference">Nasi</span> fu presentata inizialmente come una proposta di legge costituzionale che implicava la proroga di una disposizione transitoria della Costituzione, precisamente della norma XII, la quale aveva sancito in via temporanea, e precisamente per un quinquennio, la privazione del diritto di voto e del diritto di elettorato passivo per alcune categorie di persone che erano ritenute responsabili dell’avvento e del mantenimento del regime fascista.</p><p class="paragraph" data-counter="3" id="p-3">Successivamente però in Commissione, e precisamente nella <span about="https://w3id.org/moro/enoam/data/122069/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/commissione-affari-interni---ordinamento-politico-ed-amministrativo---affari-di-culto---spettacoli---attivita-sportive---stampa-della-camera-dei-deputati" typeof="deo:Reference">I Commissione</span> (Interni), dove questa proposta di legge fu esaminata in sede referente, si ritenne possibile di cancellare l’attributo di costituzionale che lo stesso proponente aveva attribuito al progetto, stabilendosi trattarsi soltanto di una legge ordinaria e non già di una legge costituzionale.</p><p class="paragraph" data-counter="4" id="p-4">La <span about="https://w3id.org/moro/enoam/data/122069/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/commissione-giustizia-della-camera-dei-deputati" typeof="deo:Reference">III Commissione</span> (Giustizia) si era occupata di questo argomento dando parere favorevole alla legge. Per altro aveva esaminato la proposta come proposta di legge costituzionale e ovviamente, dando il suo parere, aveva confermato questo carattere della legge. </p><p class="paragraph" data-counter="5" id="p-5">Ora la legge viene in aula come legge ordinaria con un parere favorevole della <span about="https://w3id.org/moro/enoam/data/122069/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/commissione-giustizia-della-camera-dei-deputati" typeof="deo:Reference">Commissione di giustizia</span>, la quale, ripeto, ha considerato questa proposta di legge, quando ha dato il parere favorevole, come proposta di legge costituzionale. E non vi è bisogno di dire che appunto la <span about="https://w3id.org/moro/enoam/data/122069/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/commissione-giustizia-della-camera-dei-deputati" typeof="deo:Reference">III Commissione</span>, quella di giustizia, ha una competenza specifica a conoscere del carattere, ordinario o costituzionale, di una legge.</p><p class="paragraph" data-counter="6" id="p-6">Quindi, vi è una prima ragione di perplessità. Perché questa legge possa divenire operante, così come si desidera dagli onorevoli proponenti, per le imminenti consultazioni politiche, occorrerebbe, appunto, accettare il giudizio circa il carattere ordinario della legge dato dalla I Commissione e, ovviamente, senza neppure aver sentito in proposito la <span about="https://w3id.org/moro/enoam/data/122069/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/commissione-giustizia-della-camera-dei-deputati" typeof="deo:Reference">Commissione di giustizia</span>; che se, invece, la Camera ritenesse trattarsi di una legge di carattere costituzionale, la particolare procedura di approvazione di una legge di carattere costituzionale renderebbe praticamente inoperante la legge per le prossime consultazioni elettorali politiche. Quindi, la prima ragione che rende difficile di compiere un sereno esame della legge in questa sede è l’incertezza se si tratti di una legge ordinaria o di una legge costituzionale.</p><p class="paragraph" data-counter="7" id="p-7">E qui, a titolo personale, aggiungo il mio avviso, che cioè ben difficilmente si potrebbe ritenere di carattere meramente ordinario una legge la quale, in sostanza, proroga nel tempo la efficacia di una norma transitoria della Costituzione. La Costituzione ha riconosciuto taluni diritti di carattere politico in linea generale e poi, per quanto riguarda le responsabilità nascenti dall’aver comunque contribuito a mantenere in vita il regime fascista, ha ritenuto di dover porre una norma eccezionale e transitoria allo scopo di limitare il diritto di voto e il diritto di eleggibilità di queste persone. La Costituzione lo ha fatto mediante una norma di carattere transitorio, perché secondo l’idea della <span about="https://w3id.org/moro/enoam/data/122069/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>, una siffatta limitazione di diritti politici non doveva avere una durata superiore ai cinque anni.</p><p class="paragraph" data-counter="8" id="p-8">Quindi vi è stata una rigorosa delimitazione da parte della <span about="https://w3id.org/moro/enoam/data/122069/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>. Delle eccezioni, per motivi politici di questa natura, possono essere ammesse al diritto generale sancito dalla Costituzione circa l’elettorato attivo e passivo, ma devono essere limitate entro cinque anni.</p><p class="paragraph" data-counter="9" id="p-9">Se, quindi, si vuole andare al di là di questo periodo, se si ritiene che sussistono ancora i motivi che condussero il legislatore costituente a porre questa disposizione, bisogna farlo attraverso la procedura propria delle leggi costituzionali. Né, a mio avviso, si può opporre una distinzione fra l’elettorato attivo e l’elettorato passivo, come mi pare sia stato fatto, con la consueta abile dialettica, dall’onorevole <span about="https://w3id.org/moro/enoam/data/122069/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/virginio-bertinelli" typeof="deo:Reference">Bertinelli</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="10" id="p-10">È vero che, per quanto riguarda le ineleggibilità, vi è un generale rinvio della Costituzione al legislatore ordinario; ma alcune particolari ineleggibilità furono contemplate dal legislatore costituente per il carattere estremamente delicato di queste limitazioni del diritto dell’elettorato passivo. E il costituente ritenne appunto che dovessero essere sancite limitazioni solo temporanee. Quindi si tratta di motivi di ineleggibilità che in certo senso il costituente ha riservato a se stesso. E avendo il costituente riservato a se stesso il giudizio circa queste ragioni di ineleggibilità, evidentemente ha dimostrato di ritenere che una limitazione per questi motivi fosse di carattere eccezionale e dovesse trovare il suo fondamento nella stessa Costituzione, precisamente nelle disposizioni transitorie della Costituzione.</p><p class="paragraph" data-counter="11" id="p-11">Ma, oltre i gravi dubbi di carattere giuridico, vi sono anche alcune considerazioni di carattere pratico e politico, che io mi permetto di sottoporre brevemente alla benevola attenzione dei colleghi. Vi sono innanzitutto delle considerazioni inerenti alla reazione di una parte dell’opinione pubblica. E non parlo soltanto dell’opinione pubblica che abbia delle simpatie o dei legami con il passato regime, ma di una certa opinione pubblica media, che mi permetterei di qualificare semplicemente liberale, tollerante. </p><p class="paragraph" data-counter="12" id="p-12">Vi è una reazione di questa opinione pubblica nei confronti di norme le quali hanno un certo sapore di eccezionalità, hanno come un certo tono di persecutorietà. Questa opinione pubblica reagisce non contro questo o quel partito in particolare, ma in certo senso reagisce contro lo stesso sistema democratico che noi crediamo di avere instaurato nel nostro paese, quasi che questo sistema democratico abbia una certa incoerenza con se stesso, una certa incapacità di applicare con rigida consequenzialità quei principi di libertà e di democrazia sui quali esso si fonda. </p><p class="paragraph" data-counter="13" id="p-13">Quindi, mi pare che sia opportuno, non per i singoli partiti politici, ma, direi, per tutto intero il sistema democratico, di dare questa prova di fiducia nella democrazia mediante la rinunzia a talune norme di carattere limitativo che sono venute a scadere, essendo decorso quel tempo che il costituente previde e che ritenne fosse sufficiente per porre un velo sul passato e per iniziare un’epoca nuova, nella quale non fosse più necessario riferirsi con un senso polemico a questo passato. E, si noti, non è qui in discussione il regime, non è qui in discussione una posizione particolare e attuale di adesione a quelle idee che tutti abbiamo condannato.</p><p class="paragraph" data-counter="14" id="p-14">Qui verrebbe ad operare una certa presunzione, per la quale coloro che ebbero talune cariche e taluni posti nell’ambito del precedente sistema politico sarebbero presunti anche ora come aderenti a quelle idee e a quelle impostazioni di carattere politico. Il che invece, per la maggior parte dei casi, non è nella realtà, per fortuna. Ed è quindi non una difesa reale contro il fascismo che si realizzerebbe in questo modo, ma piuttosto una difesa meramente presuntiva, che rischierebbe molto spesso e in molti ambienti di passare per una difesa meramente persecutoria, meramente polemica.</p><p class="paragraph" data-counter="15" id="p-15">Vi è un’altra ragione di opportunità che mi pare consigli di rinunziare a questa particolare disposizione, ed è l’omaggio che mi pare si debba rendere al principio della uguaglianza dei diritti politici di tutti i cittadini, del diritto di voto, del diritto di elettorato, la cui limitazione poteva essere concepita e poteva avere una sua seria giustificazione (quella che evidentemente ebbe presente l’<span about="https://w3id.org/moro/enoam/data/122069/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span>) in quel momento, cioè subito dopo la caduta del regime fascista, quando ancora il regime democratico era agli inizi e non aveva avuto il tempo di consolidarsi nella coscienza del nostro popolo. </p><p class="paragraph" data-counter="16" id="p-16">Ma oggi, a distanza di alcuni anni, evidentemente il ripetere quella limitazione, il violare questo principio della comune appartenenza dei diritti politici attivi e passivi a tutti i cittadini, potrebbe essere veramente eccessivo e rivelare, piuttosto che una forza, una debolezza del regime democratico.</p><p class="paragraph" data-counter="17" id="p-17">E tanto più appare chiara la inopportunità di questa limitazione, se si considera che essa opera non di fronte alle singole persone (le singole persone in quanto condannate resteranno in ogni caso private del diritto di elettorato passivo), non opera di fronte a singole persone, a singole responsabilità, ma opera di fronte ad una intera classe di persone; realizzando una presunzione la quale non ammette prova in contrario, una presunzione che non ha poi il suo fondamento nella realtà, perché la vasta categoria delle persone che venivano colpite dalla disposizione transitoria della Costituzione, e che verrebbero colpite ancora una volta attraverso la proroga di essa mediante la legge <span about="https://w3id.org/moro/enoam/data/122069/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/virgilio-nasi" typeof="deo:Reference">Nasi</span>, è una categoria così vasta che propriamente non possiamo ritenere che tutte quelle persone siano in atto legate, per impostazione ideologica...</p><p class="paragraph" data-counter="18" id="p-18">Dicevo<sup><a href="#curatornote-5" id="curatornote-ref-5">[5]</a></sup> che mi pare ingiustificato, a distanza di tanti anni, per ragioni di carattere politico, colpire ancora delle categorie di persone mediante una presunzione che può essere agevolmente in molti casi smentita dalla realtà. Mi pare che siamo tutti d’accordo in questa Camera circa il volere impedire una qualsiasi rinascita del fascismo, comunque mascherato; e quindi la nostra posizione politica deve essere rigidamente in questo senso: impedire che il fascismo riviva, impedire che si facciano cose, che si assumano atteggiamenti che oggi, mediante una forma personale di responsabilità, rappresentino un fascismo rinnovato.</p><p class="paragraph" data-counter="19" id="p-19">In questo senso, anche la legge contro il rinascere del fascismo, che fu votata con così larga maggioranza in questa Camera, assume il suo pieno significato: nessuna persecuzione nei confronti del passato – diceva quella legge – ma soltanto l’opportunità, da essa rappresentata, di opporre una diga di carattere giuridico contro ogni tentativo attuale di far risorgere il fascismo: non colpire le responsabilità ormai presunte, mediante determinate forme di incapacità, ma invece colpire duramente laddove in atto, in pieno regime democratico, si cerchi di far rivivere un movimento di carattere fascista.</p><p class="paragraph" data-counter="20" id="p-20">Essendo concordi in questa impostazione, nella precisa volontà politica di opporci in ogni modo al rinascere del fascismo, il problema politico proposto a noi è questo: come fare per impedire il rinascere del fascismo. </p><p class="paragraph" data-counter="21" id="p-21">Vi è qualche collega – come dimostra la proposta di legge oggi sottoposta al nostro esame – il quale ritiene che al rinascere del fascismo ci si opponga mediante una legge di questa natura. Noi riteniamo invece che una legge di questo genere, nella sua generale presunzione, sia ingiusta, e che essa anzi sia idonea – in quanto crea questo ambiente di vittimismo e di persecuzione – ad alimentare la rinascita del fascismo. </p><p class="paragraph" data-counter="22" id="p-22">Evidentemente, nessuno di noi può desiderare che, attraverso il voto popolare, possano entrare a far parte di assemblee legislative persone le quali abbiano avuto responsabilità serie per il passato regime: e noi speriamo che ciò non avvenga per il buon senso del popolo italiano. Ma se, per avventura, in qualche caso particolare non dovesse avvenire così, e qualcuno di questi responsabili del passato dovesse tornare a far parte di una assemblea politica che abbia funzioni determinanti nella vita del paese, io credo che la migliore condanna per questa persona sia quella di carattere morale, implicita nel contatto che essa dovrebbe stabilire con un regime seriamente e sanamente democratico; l’esempio, cioè, onorevoli colleghi, di un sistema democratico, la necessità di esser posti di fronte ad un colloquio democratico, la necessità di vedere come, attraverso l’incontro libero delle opinioni, si determini liberamente l’indirizzo politico del paese. Mi pare che questa possa essere la migliore sanzione ed anche il più alto strumento educativo che questa democrazia possa usare.</p><p class="paragraph" data-counter="23" id="p-23">Per queste ragioni, per la nostra fede nella libertà, per la nostra fiducia nel valore educativo degli istituti democratici, noi crediamo che non sia opportuno discutere la proposta di legge <span about="https://w3id.org/moro/enoam/data/122069/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/virgilio-nasi" typeof="deo:Reference">Nasi</span>.</p><ol id="curatorNotes"><li about="https://w3id.org/moro/enoam/data/122069/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La XII disposizione transitoria e finale della Costituzione prevede al primo comma il divieto di riorganizzazione del disciolto partito fascista; al secondo comma la limitazione al diritto di voto e alla eleggibilità per i capi responsabili del regime fascista. L’articolo 93 del Testo Unico 5 febbraio 1948, n. 26 elenca una serie di categorie, ritenute responsabili dell’avvento e dello sviluppo del regime fascista, per le quali si prevedono le limitazioni di voto già previste con la XII disposizione transitoria e finale della Costituzione. Moro interviene nel dibattito sollevando una questione pregiudiziale, sostenendo che la proposta di legge non debba essere discussa. <a href="#curatornote-ref-1">↑</a></li><li about="https://w3id.org/moro/enoam/data/122069/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La seduta è presieduta dal vicepresidente Gaetano Martino (1900-1967), medico, docente universitario, politico, deputato all’Assemblea costituente e nella I legislatura per il gruppo liberale. Si veda la voce del DBI, a firma Pellegrino Gerardo Nicolosi e Italo Farnetani, vol. 71, 2008. <a href="#curatornote-ref-2">↑</a></li><li about="https://w3id.org/moro/enoam/data/122069/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Virgilio Nasi (1880-1964), avvocato, politico, deputato all’Assemblea costituente – eletto per il partito della Democrazia del lavoro – e nella I legislatura per il gruppo socialista.  <a href="#curatornote-ref-3">↑</a></li><li about="https://w3id.org/moro/enoam/data/122069/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Virginio Bertinelli (1901-1973), avvocato, politico, deputato nella I legislatura per il gruppo socialdemocratico.  <a href="#curatornote-ref-4">↑</a></li><li about="https://w3id.org/moro/enoam/data/122069/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende dopo alcune interruzioni polemiche. <a href="#curatornote-ref-5">↑</a></li></ol></body></html>