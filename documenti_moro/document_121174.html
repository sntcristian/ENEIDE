<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.174" name="dcterms.relation"/><meta content="10.48678/unibo/aldomoro1.2.1.174" name="dcterms.identifier"/><meta content="Moro, Aldo, [La Corte costituzionale e il controllo di incostituzionalità delle leggi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.174." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La Corte costituzionale e il controllo di incostituzionalità delle leggi]</title>
<div id="mentionMeta"><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/giuseppe-arata" typeof="foaf:Person"/><meta about="https://w3id.org/moro/enoam/data/giuseppe-arata" content="Giuseppe Arata" property="rdfs:label"/><meta about="https://w3id.org/moro/enoam/data/giuseppe-arata" property="owl:sameAs" resource="http://www.wikidata.org/entity/Q3770006"/><meta about="https://w3id.org/moro/enoam/data/giuseppe-arata" content="Arata, Giuseppe" property="skos:prefLabel"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte Costituzionale della Repubblica Italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/fausto-gullo" typeof="foaf:Person"/><meta about="https://w3id.org/moro/enoam/data/fausto-gullo" content="Fausto Gullo" property="rdfs:label"/><meta about="https://w3id.org/moro/enoam/data/fausto-gullo" property="owl:sameAs" resource="http://www.wikidata.org/entity/Q1398773"/><meta about="https://w3id.org/moro/enoam/data/fausto-gullo" content="fausto-gullo" property="wdt:P1986"/><meta about="https://w3id.org/moro/enoam/data/fausto-gullo" content="Gullo, Fausto" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/francesco-maria-dominedo" typeof="foaf:Person"/><meta about="https://w3id.org/moro/enoam/data/francesco-maria-dominedo" content="Francesco Maria Dominedò" property="rdfs:label"/><meta about="https://w3id.org/moro/enoam/data/francesco-maria-dominedo" property="owl:sameAs" resource="http://www.wikidata.org/entity/Q3750222"/><meta about="https://w3id.org/moro/enoam/data/francesco-maria-dominedo" content="francesco-maria-dominedo" property="wdt:P1986"/><meta about="https://w3id.org/moro/enoam/data/francesco-maria-dominedo" content="Dominedo, Francesco, Maria" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La Corte costituzionale e il controllo di incostituzionalità delle leggi]</h1><p class="paragraph" data-counter="1" id="p-1">Signor<sup><a href="#curatornote-1" id="curatornote-ref-1">[1]</a></sup> <span about="https://w3id.org/moro/enoam/data/121174/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span><sup><a href="#curatornote-2" id="curatornote-ref-2">[2]</a></sup>, vorrei proporre alla Presidenza un quesito relativo al valore della votazione fatta ieri sera sull’emendamento di rinvio alla legge, proposto dall’onorevole <span about="https://w3id.org/moro/enoam/data/121174/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/giuseppe-arata" typeof="deo:Reference">Arata</span><sup><a href="#curatornote-3" id="curatornote-ref-3">[3]</a></sup>. Non considero adesso il valore morale della frettolosa votazione fatta in presenza di pochissimi colleghi, così come trascuro altre considerazioni di carattere giuridico e politico, relative all’assurdo che si crea, omettendo di indicare, dopo aver delimitato nella Costituzione la <span about="https://w3id.org/moro/enoam/data/121174/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte di garanzia costituzionale</span>, le forme e i modi attraverso i quali può essere promossa azione dinanzi alla <span about="https://w3id.org/moro/enoam/data/121174/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte</span> stessa per la dichiarazione della incostituzionalità della legge. </p><p class="paragraph" data-counter="2" id="p-2">Vorrei soffermarmi invece un momento sulla contraddizione, che a me appare evidente, fra la votazione che fu fatta sull’emendamento dell’onorevole <span about="https://w3id.org/moro/enoam/data/121174/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giuseppe-arata" typeof="deo:Reference">Arata</span> e la votazione che era stata fatta precedentemente sull’emendamento, soppressivo dell’onorevole <span about="https://w3id.org/moro/enoam/data/121174/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/fausto-gullo" typeof="deo:Reference">Gullo</span><sup><a href="#curatornote-4" id="curatornote-ref-4">[4]</a></sup>. A mio parere, e a parere dei miei amici, fra le due votazioni vi è una radicale incompatibilità, un’assoluta contraddizione. La quale contraddizione sarebbe risultata certamente più evidente, se ieri sera la votazione sull’emendamento soppressivo dell’onorevole <span about="https://w3id.org/moro/enoam/data/121174/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/fausto-gullo" typeof="deo:Reference">Gullo</span> fosse stata fatta nel modo ormai consueto della nostra prassi parlamentare, cioè se si fosse votato per la soppressione del comma proposto dall’onorevole <span about="https://w3id.org/moro/enoam/data/121174/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/fausto-gullo" typeof="deo:Reference">Gullo</span>, votando negativamente sulla formulazione positiva del comma stesso. Se così fosse avvenuto e se ieri sera per ragioni di opportunità non fosse stata mutata questa procedura, noi ci saremmo trovati dinnanzi ad un comma approvato dell’articolo 128<sup><a href="#curatornote-5" id="curatornote-ref-5">[5]</a></sup>, comma il quale avrebbe significato, non soltanto che a parere dell’<span about="https://w3id.org/moro/enoam/data/121174/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span> anche il singolo, leso nel proprio diritto da una legge incostituzionale, ha il potere di promuovere una dichiarazione di incostituzionalità, ma anche implicitamente, che all’<span about="https://w3id.org/moro/enoam/data/121174/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span>, come del resto è logico, spetta di decidere, intorno ai casi, le forme, i modi attraverso i quali si può proporre la questione di incostituzionalità della legge. </p><p class="paragraph" data-counter="3" id="p-3">Se, quindi, avessimo seguito la via normale, trovandoci di fronte ad un comma significativo esplicitamente o implicitamente e per quello che esso logicamente fa attendere come seguito dell’articolo, noi non avremmo avuto alcun dubbio circa l’improponibilità dell’emendamento proposto dall’onorevole <span about="https://w3id.org/moro/enoam/data/121174/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giuseppe-arata" typeof="deo:Reference">Arata</span>. Mi pare che il senso di tale votazione, alla quale siamo addivenuti ieri sera per appello nominale, non sia assolutamente dubbio. L’<span about="https://w3id.org/moro/enoam/data/121174/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> non soltanto ha respinto la proposta dell’onorevole <span about="https://w3id.org/moro/enoam/data/121174/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/fausto-gullo" typeof="deo:Reference">Gullo</span>, tendente a togliere al singolo la possibilità di proporre azione per incostituzionalità della legge, ma ha inteso rivendicare a sé la decisione su questo punto importantissimo, che, qualora non fosse deciso, determinerebbe una lacuna nella Costituzione, tanto che la <span about="https://w3id.org/moro/enoam/data/121174/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> sarebbe per lungo tempo incapace di assolvere la sua funzione di garanzia della Costituzione. Questo rinvio alla legge, per tanto, è, a nostro avviso, assurdo ed improponibile. Io domando alla Presidenza quale sia la sua opinione sul valore di questa votazione e subordinatamente chiedo che essa voglia rimettere al Comitato di coordinamento lo studio dei rapporti fra le due votazioni e la ricerca di una formula che elimini questa contradizione. Il Comitato di coordinamento è certamente competente ad eliminare le contradizioni che esplicitamente, visibilmente si riscontrano nel testo della Costituzione, ma qui, se pure una delle due votazioni non si è espressa positivamente nel testo costituzionale, vi è certo egualmente una contradizione, sia pure implicita, che, a mio parere, l’<span about="https://w3id.org/moro/enoam/data/121174/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> deve eliminare attraverso l’attività del Comitato di redazione. </p><p class="paragraph" data-counter="4" id="p-4">Ho chiesto<sup><a href="#curatornote-6" id="curatornote-ref-6">[6]</a></sup> di parlare anzitutto per giustificare la sede che ho scelto per proporre questa questione. Io ho l’impressione che la questione sia più vasta che non quelle spettanti al Comitato di coordinamento. Pur avendola posta però in questa sede ed in questi termini, come una riserva doverosa da parte mia, per non attardare i lavori dell’<span about="https://w3id.org/moro/enoam/data/121174/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>, accetto che sia rimessa al Comitato di coordinamento per le decisioni. </p><p class="paragraph" data-counter="5" id="p-5">Circa il secondo rilievo del <span about="https://w3id.org/moro/enoam/data/121174/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span>, vorrei poi dire che non ho già inteso di affermare che il <span about="https://w3id.org/moro/enoam/data/121174/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span> abbia violato delle norme regolamentari ponendo in votazione l’emendamento soppressivo così come esso era stato proposto; ho soltanto rilevato che si era seguita una procedura non consueta nei nostri lavori. Ricordo benissimo che la procedura era stata accettata dal Presidente della <span about="https://w3id.org/moro/enoam/data/121174/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>. Fu solo per deferenza verso la sua persona e per non prolungare i lavori che io non credetti di sollevare eccezioni sulla procedura nella seduta di ieri sera. Quindi, solo mi son permesso di ricordare che, se la questione fosse stata posta in modo positivo anziché negativo, quella contradizione sarebbe apparsa più chiara. </p><p class="paragraph" data-counter="6" id="p-6">Per quanto poi riguarda la sostanza della contradizione, cedo, se l’onorevole <span about="https://w3id.org/moro/enoam/data/121174/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span> me lo consente, la parola all’onorevole <span about="https://w3id.org/moro/enoam/data/121174/v1/mention-43" class="mention person" id="mention-43" property="dcterms:references" resource="https://w3id.org/moro/enoam/data/francesco-maria-dominedo" typeof="deo:Reference">Dominedò</span><sup><a href="#curatornote-7" id="curatornote-ref-7">[7]</a></sup>.</p><ol id="curatorNotes"><li about="https://w3id.org/moro/enoam/data/121174/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sollevando questioni procedurali e sostanziali a partire dall’emendamento proposto dall’onorevole Giuseppe Arata approvato nella seduta del 2 dicembre 1947, il quale testo recita: «La legge stabilirà i modi e i termini per i giudizi di incostituzionalità delle leggi». <a href="#curatornote-ref-1">↑</a></li><li about="https://w3id.org/moro/enoam/data/121174/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121174/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Arata (1901-1990), avvocato, politico, deputato all’Assemblea costituente per il gruppo socialista, dal 3 febbraio 1947 appartenente al gruppo del partito socialista dei lavoratori italiani.  <a href="#curatornote-ref-3">↑</a></li><li about="https://w3id.org/moro/enoam/data/121174/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Fausto Gullo (1887-1974), avvocato, politico, deputato all’Assemblea costituente per il gruppo comunista. Si veda la voce del DBI, a firma Marco De Nicolò, vol. 61, 2004. <a href="#curatornote-ref-4">↑</a></li><li about="https://w3id.org/moro/enoam/data/121174/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 128 del progetto di Costituzione è il seguente: «Quando, nel corso di un giudizio, la questione d’incostituzionalità di una norma legislativa è rilevata d’ufficio o quando è eccepita dalle parti, ed il giudice non la ritiene manifestamente infondata, la questione è rimessa per la decisione alla Corte costituzionale. La dichiarazione d’incostituzionalità può essere promossa in via principale dal Governo, da cinquanta deputati, da un Consiglio regionale, da non meno di diecimila elettori o da altro ente ed organo a ciò autorizzato dalla legge sulla Corte costituzionale. Se la Corte, nell’uno o nell’altro caso, dichiara l’incostituzionalità della norma, questa cessa di avere efficacia. La decisione della Corte è comunicata al Parlamento, perché, ove lo ritenga necessario, provveda nelle forme costituzionali». <a href="#curatornote-ref-5">↑</a></li><li about="https://w3id.org/moro/enoam/data/121174/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in seguito all’intervento del presidente Umberto Terracini, il quale aveva risposto a Moro chiedendo di porre le questioni di eventuali contraddizioni tra articoli al Comitato di redazione, appositamente competente.  <a href="#curatornote-ref-6">↑</a></li><li about="https://w3id.org/moro/enoam/data/121174/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Francesco Maria Dominedò (1903-1964), economista, docente universitario, politico, deputato all’Assemblea costituente per il gruppo democratico cristiano. Si veda la voce del DBI, non firmata, vol. 40 (1991). <a href="#curatornote-ref-7">↑</a></li></ol></body></html>