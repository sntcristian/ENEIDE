<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.058" name="dcterms.relation"/><meta content="10.48678/unibo/aldomoro1.2.1.058" name="dcterms.identifier"/><meta content="Moro, Aldo, [La difesa della patria. I principi dei rapporti politici], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.058." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La difesa della patria. I principi dei rapporti politici]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La difesa della patria. I principi dei rapporti politici]</h1><p class="paragraph" data-counter="1" id="p-1">[L’onorevole Moro] Dichiara<sup><a href="#curatornote-1" id="curatornote-ref-1">[1]</a></sup> di essere anch’egli favorevole ad una formula in cui si dica che la difesa della Patria è un dovere di ogni cittadino, anche perché questa formula si riferisce piuttosto al concetto di una guerra difensiva che dovrebbe essere il criterio più giusto per una vera democrazia. </p><p class="paragraph" data-counter="2" id="p-2">Ritiene però necessario aggiungere una norma – che gli sembra sia richiesta dalla coscienza sociale di tutti in questo momento – cioè che l’ordinamento dell’esercito deve riflettere la struttura democratica dello Stato. </p><p class="paragraph" data-counter="3" id="p-3">[L’onorevole Moro] Spiega<sup><a href="#curatornote-2" id="curatornote-ref-2">[2]</a></sup> che con le parole: «Esso non può pregiudicare le posizioni di lavoro del soldato», si intende naturalmente che non possono essere pregiudicate le posizioni di lavoro anteriori al servizio militare.</p><p class="paragraph" data-counter="4" id="p-4">Rileva che la formula da lui proposta pone in primo luogo una nobile affermazione generale circa l’obbligo della difesa della patria, quale uno dei più alti doveri del cittadino. In secondo luogo, benché egli sia antimilitarista, ritiene che si debba fissare una formula che riguardi in maniera esclusiva il servizio militare e la sua obbligatorietà.</p><p class="paragraph" data-counter="5" id="p-5">Sarà la legge che stabilirà i limiti e le categorie che rientrano nell’obbligo.</p><p class="paragraph" data-counter="6" id="p-6">Ritiene inoltre necessario garantire la posizione di lavoro del cittadino chiamato alle armi, fissando il diritto che egli ha a che gli sia conservato il posto e gli siano conservati gli assegni. Questo di regola presentemente avviene ma vi sono delle sperequazioni. Fino a poco tempo fa non si garantiva la conservazione del posto per i militari di leva. Questa era una cosa ingiusta, ed è bene che nella Costituzione si dica espressamente che chi adempie all’obbligo del servizio militare non deve veder pregiudicati i suoi diritti politici.</p><p class="paragraph" data-counter="7" id="p-7">Osserva, infine, che l’ultima norma fissata nell’articolo da lui presentato è indispensabile dopo quanto è avvenuto in <span about="https://w3id.org/moro/enoam/data/121058/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e tende ad avvenire in ogni esercito: la norma ha lo scopo di garantire che lo spirito democratico del paese entri nell’esercito compatibilmente con la struttura gerarchica dell’esercito stesso. Non è pensabile che la gerarchia militare soffochi la dignità della persona umana, come troppe volte è avvenuto attraverso i regolamenti di disciplina.</p><ol id="curatorNotes"><li about="https://w3id.org/moro/enoam/data/121058/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sull’articolo proposto dai relatori onorevoli Umberto Merlin e Pietro Mancini: «Il servizio militare è obbligatorio per tutti. La difesa della Patria è uno dei più alti doveri» <a href="#curatornote-ref-1">↑</a></li><li about="https://w3id.org/moro/enoam/data/121058/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente Camillo Corsanego pone in discussione la proposta di Moro, elaborata tenendo conto delle posizioni emerse nel dibattito: «La difesa della patria è tra i più alti doveri del cittadino. Il servizio militare è obbligatorio. Esso non può pregiudicare le posizioni di lavoro del soldato, né l’esercizio dei diritti politici. Gli ordinamenti dell’esercito devono riflettere lo spirito democratico dello Stato italiano». <a href="#curatornote-ref-2">↑</a></li></ol></body></html>