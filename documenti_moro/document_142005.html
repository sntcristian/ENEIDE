<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.005" name="dcterms.relation"/><meta content="10.48678/unibo/aldomoro1.4.2.005" name="dcterms.identifier"/><meta content="Moro, Aldo, [Alla VII sessione plenaria del Comitato consultivo degli italiani all’estero], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.005." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Alla VII sessione plenaria del Comitato consultivo degli italiani all’estero]</title>
<div id="mentionMeta">
<meta about="https://w3id.org/moro/enoam/data/bruxelles" typeof="dcterms:Location"/>
<meta about="https://w3id.org/moro/enoam/data/bruxelles" content="Bruxelles" property="rdfs:label"/>
<meta about="https://w3id.org/moro/enoam/data/bruxelles" property="owl:sameAs" resource="http://www.wikidata.org/entity/Q239"/>
<meta about="https://w3id.org/moro/enoam/data/san-paolo" typeof="dcterms:Location"/>
<meta about="https://w3id.org/moro/enoam/data/san-paolo" content="San Paolo" property="rdfs:label"/>
<meta about="https://w3id.org/moro/enoam/data/san-paolo" property="owl:sameAs" resource="http://www.wikidata.org/entity/Q174"/>
<meta about="https://w3id.org/moro/enoam/data/addis-abeba" typeof="dcterms:Location"/>
<meta about="https://w3id.org/moro/enoam/data/addis-abeba" content="Addis Abeba" property="rdfs:label"/>
<meta about="https://w3id.org/moro/enoam/data/addis-abeba" property="owl:sameAs" resource="http://www.wikidata.org/entity/Q3624"/>
<meta about="https://w3id.org/moro/enoam/data/roma" typeof="dcterms:Location"/>
<meta about="https://w3id.org/moro/enoam/data/roma" content="Roma " property="rdfs:label"/>
<meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/>
<meta about="https://w3id.org/moro/enoam/data/consiglio-nazionale-dell-economia-e-del-lavoro" typeof="foaf:Organization"/>
<meta about="https://w3id.org/moro/enoam/data/consiglio-nazionale-dell-economia-e-del-lavoro" content="Consiglio nazionale dell’economia e del lavoro" property="rdfs:label"/>
<meta about="https://w3id.org/moro/enoam/data/consiglio-nazionale-dell-economia-e-del-lavoro" property="owl:sameAs" resource="http://www.wikidata.org/entity/Q3687370"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Alla VII sessione plenaria del Comitato consultivo degli italiani all’estero]
</h1><p class="paragraph" data-counter="1" id="p-1">
 Il ministro Moro ha sottolineato la nuova strutturazione del Comitato determinata dalle esigenze di rendere tale organo più efficiente e più autorevole. « Quale ministro degli esteri – ha detto – sono stato a suo tempo lieto di promuovere questa riforma, diretta a fare meglio ascoltare la voce delle nostre collettività ». Moro ha osservato che nell’ultimo anno, quale presidente della Commissione affari esteri della Camera, aveva avuto modo di seguire da vicino l’attività del Comitato consultivo, alla quale avevano anche partecipato quali osservatori altamente interessati i membri della stessa Commissione per l’emigrazione. « L’attività del Comitato – ha proseguito l’on. Moro – è stata in questo periodo particolarmente intensa ed ha portato ad affrontare i problemi di fondamentale interesse per la vita delle nostre collettività. Particolare rilievo hanno avuto le quattro commissioni regionali che si sono riunite a
 <span about="https://w3id.org/moro/enoam/data/142005/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/bruxelles" typeof="deo:Reference">
  Bruxelles
 </span>
 , a
 <span about="https://w3id.org/moro/enoam/data/142005/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/san-paolo" typeof="deo:Reference">
  San Paolo
 </span>
 , ad
 <span about="https://w3id.org/moro/enoam/data/142005/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/addis-abeba" typeof="deo:Reference">
  Addis Abeba
 </span>
 ed a
 <span about="https://w3id.org/moro/enoam/data/142005/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/roma" typeof="deo:Reference">
  Roma
 </span>
 durante i primi mesi di quest’anno. L’articolazione del Comitato in commissioni è certamente una innovazione importante per approfondire meglio taluni aspetti di tali problemi, che presentano, nelle diverse aree, caratteristiche in parte diverse ».
</p><p class="paragraph" data-counter="2" id="p-2">
 Dopo aver assicurato che il Ministero degli affari esteri ed il Governo avrebbero preso in attenta considerazione i voti che sarebbero stati espressi dal Comitato, il ministro Moro ha esaminato i problemi che figuravano all’ordine del giorno della sessione. In particolare egli ha sottolineato l’importanza della prevista conferenza nazionale dell’emigrazione. « Essa – ha detto – è stata auspicata dal
 <span about="https://w3id.org/moro/enoam/data/142005/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">
  Consiglio nazionale dell’economia e del lavoro
 </span>
 nella sua indagine conoscitiva sui problemi della emigrazione, nonché dalla stessa Camera dei Deputati. Auspici provenienti da fonti così autorevoli sono stati raccolti in sede governativa. La conferenza si farà e si farà – ha aggiunto – con la vostra collaborazione. Si tratta di un compito complesso e di notevole impegno che esige una accurata preparazione, pur tenendo presente la esigenza di agire con opportuna speditezza. L’arco dei problemi che la conferenza dovrà trattare interesserà non pochi settori della vita amministrativa italiana responsabili del nostro lavoro all’estero, la voce viva delle nostre collettività dovrà farsi sentire. Risultati concreti ed operativi potranno derivare da una accurata scelta dei temi da discutere e da una preventiva preparazione che consenta di disporre degli elementi essenziali. L’on. Moro ha concluso rivolgendo l’augurio di buon lavoro al Comitato che – ha detto – sarà sempre più un elemento essenziale di stimolo non solamente per il Ministero degli affari esteri ma per tutte le amministrazioni dello stato nonché per il Parlamento italiano che ne segue con interesse l’attività e ne registra i voti e le istanze ».
</p></body></html>