<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/ fabio: http://purl.org/spar/fabio/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.002" name="dcterms.relation"/><meta content="10.48678/unibo/aldomoro1.1.0.002" name="dcterms.identifier"/><meta content="Moro, Aldo, La pagina degli Aspiranti, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.002." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La pagina degli Aspiranti</title>
<div id="mentionMeta"><meta about="https://w3id.org/moro/enoam/data/gioventu-cattolica-italiana" typeof="foaf:Organization"/><meta about="https://w3id.org/moro/enoam/data/gioventu-cattolica-italiana" content="Gioventù Cattolica Italiana" property="rdfs:label"/></div>
<div id="referenceMeta">
<meta about="https://w3id.org/moro/enoam/data/il-libro-dell-aspirante-manuale-di-pieta-roma-1932" typeof="fabio:Expression"/><meta about="https://w3id.org/moro/enoam/data/il-libro-dell-aspirante-manuale-di-pieta-roma-1932" content="Il libro dell’Aspirante. Manuale di pietà, Roma, A.V.E., 1932." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>La pagina degli Aspiranti</h1><p>Miei cari aspiranti, </p><p class="paragraph" data-counter="1" id="p-1">chissà quante volte vi sarà stato domandato o vi sarete chiesti voi stessi quale sia precisamente il primo dovere di un aspirante che si rispetti. E siccome tutti, o alla peggio quasi tutti, prima di essere ammessi alla vostra sezione, avrete dovuto studiare tutte quelle belle e buone cose che vi dice quel piccolo <span about="https://w3id.org/moro/enoam/data/110002/v1/bibref-1" class="bibref" id="bibref-1" property="biro:references" resource="https://w3id.org/moro/enoam/data/il-libro-dell-aspirante-manuale-di-pieta-roma-1932" typeof="biro:BibliographicReference">libretto di istruzioni per l’Aspirante</span><sup><a href="#curatornote-1" id="curatornote-ref-1">[1]</a></sup>, che vi dev’essere caro perché vi ha iniziato a comprendere la nostra organizzazione, vi sarete richiamati alla risposta che vi dà questo vostro bravo amico: </p><p class="paragraph" data-counter="2" id="p-2">L’aspirante dev’essere di esempio a tutti i ragazzi della Parrocchia, fiero di portare sempre e dovunque il glorioso distintivo di aspirante della <span about="https://w3id.org/moro/enoam/data/110002/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/gioventu-cattolica-italiana" typeof="deo:Reference">G.C.I.</span><sup><a href="#curatornote-2" id="curatornote-ref-2">[2]</a></sup> Nel buon esempio dunque consiste tutta l’azione che dovete svolgere. Quando anche a voi così piccini si parla di azione sociale, di apostolato fra i compagni e gli amici, non si richiede che facciate qualche cosa che nemmeno la vostra mente sa concepire, ma si desidera soltanto, cosa molto facile, che diate a noi, anzi più che a noi a questi vostri compagni ed amici, il bell’esempio di una fanciullezza cristiana in tutti i suoi atti. Forse la crederete una cosa di poca importanza o per lo meno priva di efficacia. Niente di più falso. Guardate. Ecco quel vostro compagno che vede la Chiesa sempre da lontano. Quando invece potrà vedere uno di voi entrare in Chiesa serio, composto, devoto, quando lo vedrà uscire non con l’aria stanca e annoiata che segue ogni divertimento sfrenato, ma con la gioia vera dell’innocenza negli occhi contenti, allora avrà qualche dubbio, tornerà ancora, si avvicinerà, gli si farà del bene. Ecco la forza del buon esempio. Ecco ancora quell’uomo, cui la fede vera, schietta, ardente, sicura di un fanciullo potrà fare dimenticare qualche dubbio sulla nostra religione, che gli ronza tormentoso d’intorno. E si potrebbe continuare! Questo solo voglio rammentiate. Ricordatevi sempre che tutti vi guardano, che ogni vostra azione potrà fare un gran bene come un gran male per tante anime. Allora tutti i vostri atti saranno intonati a una buona linea di condotta. Così non sarà necessario guardare il vostro distintivo per vedere che siete dei bravi e buoni aspirantini della <span about="https://w3id.org/moro/enoam/data/110002/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/gioventu-cattolica-italiana" typeof="deo:Reference">G.C.I.</span> </p><p>Il vostro delegato diocesano. </p><p>									ALDO MORO</p><ol id="curatorNotes"><li about="https://w3id.org/moro/enoam/data/110002/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Moro allude a <span about="https://w3id.org/moro/enoam/data/110002/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/il-libro-dell-aspirante-manuale-di-pieta-roma-1932" typeof="biro:BibliographicReference"><em>Il libro dell’Aspirante. Manuale di pietà</em>, Roma, A.V.E., 1932</span>.  <a href="#curatornote-ref-1">↑</a></li><li about="https://w3id.org/moro/enoam/data/110002/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> La Gioventù italiana di Azione cattolica assunse questa denominazione dopo la riforma del 1931, seguita agli accordi dopo gli incidenti con il regime fascista, in continuità con la Società della gioventù cattolica italiana, fondata nel 1867.    <a href="#curatornote-ref-2">↑</a></li></ol></body></html>