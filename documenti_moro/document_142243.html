<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.243" name="dcterms.relation"/><meta content="10.48678/unibo/aldomoro1.4.2.243" name="dcterms.identifier"/><meta content="Moro, Aldo, Non chiudere la porta alla pace, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.243." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>Non chiudere la porta alla pace</title>
<div id="mentionMeta"><meta about="https://w3id.org/moro/enoam/data/henry-kissinger" typeof="foaf:Person"/><meta about="https://w3id.org/moro/enoam/data/henry-kissinger" content="Henry Kissinger" property="rdfs:label"/><meta about="https://w3id.org/moro/enoam/data/henry-kissinger" property="owl:sameAs" resource="http://www.wikidata.org/entity/Q66107"/><meta about="https://w3id.org/moro/enoam/data/henry-kissinger" content="Kissinger, Henry" property="skos:prefLabel"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/ginevra" typeof="dcterms:Location"/><meta about="https://w3id.org/moro/enoam/data/ginevra" content="Ginevra " property="rdfs:label"/><meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/><meta about="https://w3id.org/moro/enoam/data/anwar-al-sadat" typeof="foaf:Person"/><meta about="https://w3id.org/moro/enoam/data/anwar-al-sadat" content="Muhammad Anwar al-Sadat" property="rdfs:label"/><meta about="https://w3id.org/moro/enoam/data/anwar-al-sadat" property="owl:sameAs" resource="http://www.wikidata.org/entity/Q42013"/><meta about="https://w3id.org/moro/enoam/data/anwar-al-sadat" content="Anwar al-Sadat, Muhammad" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/israele" typeof="dcterms:Location"/><meta about="https://w3id.org/moro/enoam/data/israele" content="Israele" property="rdfs:label"/><meta about="https://w3id.org/moro/enoam/data/israele" property="owl:sameAs" resource="http://www.wikidata.org/entity/Q801"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Non chiudere la porta alla pace</h1><p class="paragraph" data-counter="1" id="p-1">La
      questione mediorientale ristagna ancora in una rinnovata incapacità
      di comunicare. Naturalmente non si può fare nessuna previsione sullo
      sviluppo delle cose né, quindi, escludere che il negoziato possa
      essere riattivato con un’altra e più fortunata iniziativa
      americana. </p><p class="paragraph" data-counter="2" id="p-2">Ma, fatta questa riserva, non appare facile che le cose
      vengano rimesse in movimento e si compongano in un assetto di pace nel
      prossimo futuro. Troppe sono infatti le delusioni che abbiamo dovuto
      registrare fin qui. Non c’è tentativo, per quanto serio, posto
      in essere sinora che, dopo sondaggi defatiganti, non sia terminato con una
      conclusione, purtroppo, negativa. Che a tal fine si siano, in qualche
      modo, associate le due massime potenze o che si sia trattato di una
      preminente iniziativa statunitense, il risultato è stato il nulla di
      fatto.</p><p class="paragraph" data-counter="3" id="p-3">Né vale evocare con rammarico la impotenza
      dell’<span about="https://w3id.org/moro/enoam/data/142243/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> a causa delle sue permanenti divisioni, perché
      bisogna riconoscere realisticamente che analoga insufficienza, se si va al
      di là della cronaca episodica, si riscontra per quanto riguarda un
      grandissimo Paese, di più, chiamato dalla fiducia delle due parti ad
      una funzione mediatrice, anche se non arbitrale. E non è che siano
      mancati intelligenza ed impegno, ma ci si è trovati di fronte a dati
      obiettivi vincolanti. Per quanto riguarda l’<span about="https://w3id.org/moro/enoam/data/142243/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> in verità
      si può rilevare che essa ha dato prova di costante interessamento per
      la situazione in <span about="https://w3id.org/moro/enoam/data/142243/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> ed ha parlato su questo tema, sovente, con
      una voce sola, così come viene largamente auspicato.</p><p class="paragraph" data-counter="4" id="p-4">Si è
      trattato certo più di concordia che di organica unità. Ma, se
      pure fossimo pervenuti ad un grado più alto d’integrazione, le
      cose non sarebbero cambiate sensibilmente. Gli <span about="https://w3id.org/moro/enoam/data/142243/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>, per parte
      loro, hanno ottenuto successo nella soluzione di problemi minori così
      come realisticamente il segretario di Stato <span about="https://w3id.org/moro/enoam/data/142243/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/henry-kissinger" typeof="deo:Reference">Kissinger</span><sup><a href="#curatornote-1" id="curatornote-ref-1">[1]</a></sup> se li era
      proposti. Tali soluzioni, del resto, rispondevano ad interessi immediati
      delle due parti e, soprattutto, non pregiudicavano l’avvenire. Gli
      ostacoli sorgono (e sin qui insormontabili) quando si pensa di poter
      guardare più lontano e promuovere assetti di pace compiuti e
      durevoli. </p><p class="paragraph" data-counter="5" id="p-5">Nessuno potrebbe non desiderare la convocazione della
      Conferenza di <span about="https://w3id.org/moro/enoam/data/142243/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra </span>con le sue significative copresidenze quale foro
      idoneo per una discussione di fondo. L’ambiente è adatto e le
      due grandi potenze vi sarebbero parimenti impegnate. Ma che dire del fatto
      che, solo per affrontare alcune preliminari questioni di metodo, sono
      occorsi contatti al più alto livello e con un risultato, infine,
      ambiguo e scarsamente utilizzabile? </p><p class="paragraph" data-counter="6" id="p-6">In questo quadro
      d’impossibilità emergenti da mille esperienze,
      d’inconcludenza, di diffidenza, si è sviluppata
      l’iniziativa del presidente <span about="https://w3id.org/moro/enoam/data/142243/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/anwar-al-sadat" typeof="deo:Reference">Sadat</span><sup><a href="#curatornote-2" id="curatornote-ref-2">[2]</a></sup>. Iniziativa tanto più
      coraggiosa, perché non avallata apertamente dal mondo arabo moderato
      e fieramente osteggiata da quello intransigente. Iniziativa spettacolare,
      rischiosa, quasi disperata tenuto conto degli insuccessi del passato, ma
      profondamente onesta. La si sarebbe potuta guardare con sospetto, solo se
      avesse mostrato di tendere ad una pace separata con il sacrificio delle
      profonde e vitali aspirazioni del mondo arabo nel suo complesso. Era
      probabilmente ingiusto, da sempre, fare il processo alle intenzioni. In
      ogni caso lo svolgersi degli avvenimenti ha dimostrato che la mossa
      egiziana poteva semmai essere considerata utopica, ma non grettamente
      egoistica. </p><p class="paragraph" data-counter="7" id="p-7">Il presidente <span about="https://w3id.org/moro/enoam/data/142243/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/anwar-al-sadat" typeof="deo:Reference">Sadat</span> ha cercato di porre le basi di una
      giusta pace che altri potessero accettare o almeno non respingere. Vorrei
      osservare che il contatto diretto non significava l’adozione, pura
      e semplice, di un altro metodo dopo tanti fallimenti. Era un supremo
      appello alla fiducia, ad un incontro chiarificatore tra le persone, ad una
      collocazione, finalmente diversa, dei due popoli. La mossa egiziana
      introduceva, a parte il merito, toccanti elementi umani in una situazione
      politicamente stagnante e quindi poco suscettibile di essere ripresa in
      pugno con strumenti strettamente politici. Se lo stallo di oggi dovesse
      essere confermato, ciò sarebbe ancora più grave che un
      insuccesso politico e sancirebbe la vanità di quel richiamo a un modo
      veramente nuovo di affrontare il problema, che ha destato risonanza nel
      mondo ed indotto al rispetto anche coloro che una fredda analisi politica
      rendeva scettici e critici. </p><p class="paragraph" data-counter="8" id="p-8">Sì, un blocco oggi sarebbe
      più grave e più minaccioso che non gli altri i quali hanno
      contrassegnato il tormentato cammino della pace in <span about="https://w3id.org/moro/enoam/data/142243/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>. Certo un
      margine deve pur essere lasciato al negoziato, il quale non avrebbe senso,
      se si trattasse di una meccanica attuazione della deliberazione delle
      <span about="https://w3id.org/moro/enoam/data/142243/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Ma talune rigidezze della parte israeliana non premiano il
      coraggio e la dirittura di chi, in un gioco così rischioso, ha osato
      fare la prima mossa, per rompere cristallizzazioni paralizzanti. </p><p class="paragraph" data-counter="9" id="p-9">Nessuno
      più di noi sa quanto siano vitali la sovranità, libertà e
      sicurezza di <span about="https://w3id.org/moro/enoam/data/142243/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/israele" typeof="deo:Reference">Israele</span>. Nessuno più di noi conosce che tutti siamo in
      qualche modo debitori nei confronti del popolo ebraico. Vi sono
      perciò nella parte italiana preoccupazione (perché il tempo
      potrebbe non lavorare in favore di <span about="https://w3id.org/moro/enoam/data/142243/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/israele" typeof="deo:Reference">Israele</span>), amicizia e fiducia. Ma
      dobbiamo dire che non fare niente in una situazione come questa, con tutto
      quel che si è aperto e rischia di richiudersi, è terribilmente
      poco per i tanti popoli direttamente interessati e per tutti i popoli del
      mondo.</p><ol id="curatorNotes"><li about="https://w3id.org/moro/enoam/data/142243/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Henry Alfred Kissinger (1923), politico e
          politologo statunitense, fu segretario di Stato fra il 1973 e il 1976.
          <a href="#curatornote-ref-1">↑</a></li><li about="https://w3id.org/moro/enoam/data/142243/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Muhammad
          Anwar al-Sadat (1918-1981), politico egiziano, presidente
          dell’Egitto dal 1970 alla morte. <a href="#curatornote-ref-2">↑</a></li></ol></body></html>