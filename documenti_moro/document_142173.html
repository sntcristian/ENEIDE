<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.173" name="dcterms.relation"/><meta content="10.48678/unibo/aldomoro1.4.2.173" name="dcterms.identifier"/><meta content="Moro, Aldo, [Discorso elettorale a Caltanissetta], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.173." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Discorso elettorale a Caltanissetta]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia " property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>	[Discorso elettorale a Caltanissetta]</h1><p class="paragraph" data-counter="1" id="p-1">Il civile impegno della competizione elettorale è stato, tra l’altro, messo in forse da non meditate e non giustificate iniziative relative al caso Lockheed<sup><a href="#curatornote-1" id="curatornote-ref-1">[1]</a></sup>. Non si è atteso nemmeno che la parola serena di un qualificato ed obiettivo organo di indagine consentisse di valutare la situazione per quella che è, al di là della passione di parte. L’intento, talvolta, non sembra essere quello di raggiugere la verità, ma di conseguire un discutibile successo psicologico. Così la campagna elettorale si abbassa di tono e diventa veramente una lotta muro contro muro.</p><p class="paragraph" data-counter="2" id="p-2">I comunisti, assertori della civile competizione, hanno preso una iniziativa ufficiale, di carattere del tutto strumentale: spiace che altri non abbiano saputo resistere alla tentazione. In queste condizioni le dimissioni di un membro importante del Governo, sulla sola base di voci di stampa, sarebbe stata una pericolosa concessione, che la <span about="https://w3id.org/moro/enoam/data/142173/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non poteva e non doveva fare. Una commissione di inchiesta è una garanzia più che sufficiente. Nessuno può anticiparne le conclusioni, nessuno può fuorviarne i risultati. </p><p class="paragraph" data-counter="3" id="p-3">La stima e fiducia verso colleghi accusati su basi così fragili sono un preciso dovere di solidarietà ed un segno di doveroso rispetto per gli uomini<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="4" id="p-4">Con diversa intensità ed emotività si mira a turbare o almeno influenzare il momento elettorale, si punta a distorcere la volontà popolare, così come in condizioni normali si esprimerebbe. È motivo di rammarico che ciò possa avvenire nell’<span about="https://w3id.org/moro/enoam/data/142173/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia </span>democratica.</p><p class="paragraph" data-counter="5" id="p-5">La risposta deve essere il ripudio di ogni forzatura. La <span about="https://w3id.org/moro/enoam/data/142173/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> – contro la quale si adoperano, specie ora, tutte le armi – deve reagire con compostezza e fermezza e trovare nella profonda onestà e dirittura del suo elettorato democratico la forza morale e politica per andare avanti e servire ancora il Paese.</p><ol id="curatorNotes"><li about="https://w3id.org/moro/enoam/data/142173/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Ci si riferisce all’azienda aerospaziale Usa che pagò tangenti per assicurarsi, a partire dal 1972, forniture all’aeronautica italiana degli aerei da trasporto C-130. <a href="#curatornote-ref-1">↑</a></li><li about="https://w3id.org/moro/enoam/data/142173/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Inizialmente le accuse coinvolsero i ministri Luigi Gui, Mario Tanassi e Mariano Rumor. <a href="#curatornote-ref-2">↑</a></li></ol></body></html>