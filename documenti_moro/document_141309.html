<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.309" name="dcterms.relation"/><meta content="10.48678/unibo/aldomoro1.4.1.309" name="dcterms.identifier"/><meta content="Moro, Aldo, [Discorsi a Foggia sulla scuola e sul congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.309." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorsi a Foggia sulla scuola e sul congresso]</title>
<div id="mentionMeta"><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito Liberale Italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Discorsi a Foggia sulla scuola e sul congresso]</h1><p class="paragraph" data-counter="1" id="p-1">[…] Questo discorso – ha rilevato Moro prendendo la parola tra applausi calorosi – iniziato oggi, dovrà essere proseguito. Importante, comunque, essersi ritrovati in questa occasione.</p><p class="paragraph" data-counter="2" id="p-2">Dopo aver ribadito con soddisfazione la «presenza responsabile dei giovani su temi sociali, l’on. Moro ha osservato che tutti, partiti e organismi, devono tenerne conto, ed ha sottolineato quindi la necessità di guardare alla Scuola come ad un ambiente dove si formano uomini e cittadini.</p><p class="paragraph" data-counter="3" id="p-3">Necessaria anche – ha insistito – una libertà di istituzioni scolastiche. Riconosciuto che la scuola non appare oggi sufficientemente formativa, Moro ha rilevato l’esigenza di renderla un ambiente ricco di vita, non arido insegnamento». Né in questo ambiente va trascurata la preparazione professionale, ha sostenuto l’illustre ospite, che nella parte conclusiva del suo intervento ha passato in rassegna minuziosamente problemi e situazioni dei vari tipi di scuola.</p><p class="paragraph" data-counter="4" id="p-4">Si è svolta quindi la seconda parte dell’incontro – dialogo, questa volta più strettamente politico […].</p><p class="paragraph" data-counter="5" id="p-5">«Siamo usciti dalla solitudine». Con queste parole Aldo Moro ha iniziato il suo lungo, applaudito discorso, nel quale ha ricordato come gradualmente si sia ripresa coscienza del dialogo da rilanciare per un ritorno alla formula di centro-sinistra. In questo discorso, «essenziale» appare il rapporto col <span about="https://w3id.org/moro/enoam/data/141309/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>: oggi – ha rilevato lo statista – sulle nostre posizioni e sui temi da noi indicati c’è, sia pure con qualche perplessità e alcuni interrogativi, un largo schieramento di forze nel <span about="https://w3id.org/moro/enoam/data/141309/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e nella maggioranza. Moro ha insistito sulla attenzione da dedicare al <span about="https://w3id.org/moro/enoam/data/141309/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span>, indicando nel contempo alcune condizioni di disagio che si avvertono nella vita politica attuale: il congresso democristiano – ha aggiunto – deve appunto decidere come eliminarle, e dire se si vuole rilanciare l’alleanza con socialisti o come recuperare una maggioranza reale.</p><p class="paragraph" data-counter="6" id="p-6">Soffermandosi poi sulla posizione dei liberali Moro ha osservato che essi avrebbero potuto evitare situazioni scabrose e imbarazzanti come quelle che si sono andate determinando: sarebbe stato meglio – ha osservato – se si fosse creata una coalizione di governo a tre, alla quale il <span about="https://w3id.org/moro/enoam/data/141309/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Pli</span> avrebbe potuto dare il suo «appoggio critico».</p><p class="paragraph" data-counter="7" id="p-7">Secondo l’oratore toccherebbe ormai ai liberali uscire da una coalizione nella quale si sono forzosamente inseriti. Moro, che prevede momenti difficili, anche di tensione, nel <span about="https://w3id.org/moro/enoam/data/141309/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> e nel Paese, si è chiesto se dopo più di dieci anni di avvicinamento convenga collocare stabilmente il <span about="https://w3id.org/moro/enoam/data/141309/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Psi</span> all’opposizione. Da parte sua, Moro ha confermato l’impegno a cercare di ricondurre il <span about="https://w3id.org/moro/enoam/data/141309/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> ad assumere le proprie responsabilità; i socialisti d’altronde – ha osservato – hanno fatto già chiaramente intendere come la loro concezione sia ben diversa da quella del <span about="https://w3id.org/moro/enoam/data/141309/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span>; e la democrazia sarà tanto più fragile se non riuscirà ad associare a sé le masse democratiche e popolari.</p><p class="paragraph" data-counter="8" id="p-8">Nell’ultima parte del suo discorso, Moro ha indicato le iniziative di cui con maggiore urgenza si avverte l’esigenza in vari settori (dalla scuola alla legislazione, alla completa attuazione delle regioni) per riforme davvero efficaci ed incisive.</p></body></html>