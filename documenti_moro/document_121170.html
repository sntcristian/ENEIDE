<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.170" name="dcterms.relation"/><meta content="10.48678/unibo/aldomoro1.2.1.170" name="dcterms.identifier"/><meta content="Moro, Aldo, [Sulla partecipazione popolare nell’amministrazione della giustizia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.170." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Sulla partecipazione popolare nell’amministrazione della giustizia]</title>
<div id="mentionMeta"><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/alessandro-coppi" typeof="foaf:Person"/><meta about="https://w3id.org/moro/enoam/data/alessandro-coppi" content="Alessandro Coppi" property="rdfs:label"/><meta about="https://w3id.org/moro/enoam/data/alessandro-coppi" property="owl:sameAs" resource="http://www.wikidata.org/entity/Q3609942"/><meta about="https://w3id.org/moro/enoam/data/alessandro-coppi" content="Coppi, Alessandro" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla partecipazione popolare nell’amministrazione della giustizia]</h1><p class="paragraph" data-counter="1" id="p-1">Io<sup><a href="#curatornote-1" id="curatornote-ref-1">[1]</a></sup> e i miei amici di Gruppo non siamo d’accordo con la <span about="https://w3id.org/moro/enoam/data/121170/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> in questa valutazione, sicché ci sembra preferibile votare. Per la chiarezza necessaria io pregherei perciò il collega <span about="https://w3id.org/moro/enoam/data/121170/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-2" id="curatornote-ref-2">[2]</a></sup> di mantenere il suo emendamento!</p><p class="paragraph" data-counter="2" id="p-2">Vi è<sup><a href="#curatornote-3" id="curatornote-ref-3">[3]</a></sup> un equivoco su questo punto. Non ho che da richiamarmi alla dichiarazione di voto che ebbi a fare qualche giorno fa a proposito dell’emendamento <span about="https://w3id.org/moro/enoam/data/121170/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/alessandro-coppi" typeof="deo:Reference">Coppi</span><sup><a href="#curatornote-4" id="curatornote-ref-4">[4]</a></sup>, il quale affermava il principio della partecipazione popolare all’amministrazione della giustizia, lasciando potere discrezionale alla legge per attuare il principio stabilendone le modalità e le forme. </p><p class="paragraph" data-counter="3" id="p-3">In quella sede io dissi che a nostro parere era opportuno votare quella formulazione anziché l’altra presentata da altri colleghi, proprio per permettere alla legge (sono, credo, le parole precise che si possono riscontrare nel resoconto) di sganciare l’istituto della partecipazione del popolo all’amministrazione della giustizia da alcune formule tradizionali. E mi pare di aver fatto un cenno esplicito a proposito della motivazione e della rivedibilità della decisione del giudice popolare, affermando che l’istituto della partecipazione popolare poteva essere congegnato dalla legge in modo da ovviare agli inconvenienti lamentati e da corrispondere insieme alle esigenze democratiche, affermate da una parte, ed alle esigenze di libertà e di giustizia rivendicate da un’altra parte dell’<span about="https://w3id.org/moro/enoam/data/121170/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. </p><p class="paragraph" data-counter="4" id="p-4">Ora, qui non si tratta, a nostro parere, di contrastare il voto già dato. Ammesso che il popolo partecipi direttamente all’amministrazione della giustizia, non vedo nessuna ragione per cui sia inammissibile il controllo – nella forma che la legge stabilirà – sulle decisioni dei giudici popolari. </p><p class="paragraph" data-counter="5" id="p-5">Le forme possono essere molte, la legge le studierà. In ogni modo mi rifiuto di credere che, solo perché il popolo entra a partecipare all’amministrazione della giustizia, non possa assolutamente sbagliarsi; così come mi rifiuto di credere che sia una garanzia della libertà l’affermata infallibilità del giudice popolare. La democrazia è fondata sulla possibilità di discussione e di correzione dell’errore. Così da parte nostra non vi è alcun tentativo di infirmare il voto precedente. Ma chiediamo la possibilità di congegnare l’istituto della partecipazione del popolo in modo che sia richiesta una giustificazione razionale e permessa una revisione di questi deliberati.</p><p class="paragraph" data-counter="6" id="p-6">Se io<sup><a href="#curatornote-5" id="curatornote-ref-5">[5]</a></sup> ho inteso bene le sue ultime dichiarazioni, cioè che si intende rinviare tutta la materia alla legge, allora mi pare che la <span about="https://w3id.org/moro/enoam/data/121170/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> non possa dare all’articolo ora votato la interpretazione che ha dato. Se la <span about="https://w3id.org/moro/enoam/data/121170/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> dichiara che la questione resta impregiudicata, tanto che, stabilendosi secondo l’articolo 96<sup><a href="#curatornote-6" id="curatornote-ref-6">[6]</a></sup> la struttura dell’istituto della partecipazione popolare, si decida allora liberamente anche su questo punto, noi possiamo accedere. Ma se la <span about="https://w3id.org/moro/enoam/data/121170/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> dice che l’articolo così come è stato votato implica la esclusione preconcetta e pregiudiziale dell’istituto della partecipazione popolare dal principio della motivazione, noi dobbiamo far nostro l’emendamento <span about="https://w3id.org/moro/enoam/data/121170/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span>.</p><ol id="curatorNotes"><li about="https://w3id.org/moro/enoam/data/121170/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sostenendo la necessità dell’emendamento presentato dall’onorevole Ferdinando Targetti che aggiunge al terzo comma dell’articolo 101 le parole: «salvo il disposto dell’articolo 96».  <a href="#curatornote-ref-1">↑</a></li><li about="https://w3id.org/moro/enoam/data/121170/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Alessandro Affortunati, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121170/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito per chiarire le sue posizioni sulla questione in discussione in risposta all’intervento del presidente Umberto Terracini.  <a href="#curatornote-ref-3">↑</a></li><li about="https://w3id.org/moro/enoam/data/121170/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Alessandro Coppi (1894-1956), avvocato, politico, deputato all’Assemblea costituente per il gruppo democratico cristiano. L’emendamento presentato dall’onorevole Coppi nella seduta del 24 novembre 1947 è il seguente: «La legge, fissandone i limiti e le forme, può stabilire la partecipazione diretta del popolo all’amministrazione della giustizia nei processi di Corte di Assise». <a href="#curatornote-ref-4">↑</a></li><li about="https://w3id.org/moro/enoam/data/121170/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente nel dibattito domandando chiarezza sull’interpretazione data all’articolo in discussione.  <a href="#curatornote-ref-5">↑</a></li><li about="https://w3id.org/moro/enoam/data/121170/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 96 recita: «Il popolo partecipa direttamente all’amministrazione della giustizia mediante l’istituto della giuria nei processi di Corte d’assise».  <a href="#curatornote-ref-6">↑</a></li></ol></body></html>