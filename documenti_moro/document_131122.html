<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.122" name="dcterms.relation"/><meta content="10.48678/unibo/aldomoro1.3.1.122" name="dcterms.identifier"/><meta content="Moro, Aldo, [Così vedo la DC di domani], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.122." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Così vedo laDCdi domani]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Così vedo la DC di domani]</h1><p class="paragraph" data-counter="1" id="p-1">Il dibattito politico in <span about="https://w3id.org/moro/enoam/data/131122/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si va ravvivando, ed anche inasprendo, in quest’ultimo scorcio di legislatura nella prospettiva della ormai prossima scadenza elettorale<sup><a href="#curatornote-1" id="curatornote-ref-1">[1]</a></sup>. È naturale che i partiti ricerchino in questa situazione la posizione più espressiva, siano portati a sottolineare i lineamenti essenziali della propria fisionomia. Per la <span about="https://w3id.org/moro/enoam/data/131122/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> questo significa difesa della tradizione, rivendicazione della ideologia, approfondimento del programma, delineazione del quadro politico nel quale ci muoviamo, possiamo ancora muoverci, nella fedeltà a noi stessi e nella collaborazione con le forze politiche con le quali, in certe condizioni, l’incontro è richiesto perché necessario ed obiettivamente utile al paese.</p><p class="paragraph" data-counter="2" id="p-2">Per la <span about="https://w3id.org/moro/enoam/data/131122/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> la collaborazione con altre forze è stata sempre una precisa linea politica così come ad una linea politica ha corrisposto la scelta delle alleanze ed il contenuto di esse. Ben lungi dal soggiacere a tentazioni integralistiche, delle quali non v’è traccia nella sua concreta azione, ben lungi dall’usare la propria forza, pur così utile ed anzi necessaria, come un principio di esclusione e di orgoglioso isolamento, essa ha sempre cercato una piattaforma di intesa democratica come fondamento dell’azione di Governo.</p><p class="paragraph" data-counter="3" id="p-3">Questa linea politica essa vuole riaffermare oggi di fronte al suo elettorato non per scontare ed accettare una irrilevanza della sua forza, la cui prestigiosa integrità essa indica come essenziale anche nella presente situazione politica, ma per riconfermare una direttiva di sviluppo democratico il quale comporta la utilizzazione di tutte le forze impegnate per obiettivi di libertà, la ricerca prudente di nuovi consensi, la valorizzazione di ragionevoli ed utili affinità, il naturale progresso nel consolidamento dello Stato democratico e nell’approfondimento dei valori di libertà nella vita sociale.</p><p class="paragraph" data-counter="4" id="p-4">Questa direttiva di collaborazione nella sicurezza democratica per fini di libertà non è infirmata dallo sperimentato contatto, in forma problematica ed aperta, con il <span about="https://w3id.org/moro/enoam/data/131122/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> che ha caratterizzato questi ultimi mesi d’intense e travagliate vicende politiche; un contatto al quale ha fatto da base una intesa tra partiti democratici, pur nella naturale diversità, più schiettamente affini per tradizioni, programmi, fondamentali obiettivi politici<sup><a href="#curatornote-2" id="curatornote-ref-2">[2]</a></sup>. Proprio perché il problema dell’ampiezza, della profondità, della sicurezza della vita democratica è in <span about="https://w3id.org/moro/enoam/data/131122/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> il più importante e decisivo, perché esso richiede un impegno vigoroso da parte di tutti ed esige perciò ad un tempo iniziativa, coraggio e prudenza, il parziale e, in certo senso, indiretto collegamento con il <span about="https://w3id.org/moro/enoam/data/131122/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> corrisponde allo sforzo coerente della <span about="https://w3id.org/moro/enoam/data/131122/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> in vista delle finalità essenziali di valorizzazione della vita democratica che hanno sempre ispirato la sua azione. L’obiettivo è così importante che ci è sembrato valesse la pena, per un partito altamente responsabile qual è la <span about="https://w3id.org/moro/enoam/data/131122/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, di anticipare accortamente i tempi in rapporto ad un lento ed isolato processo di maturazione democratica, d’intraprendere un cammino nuovo di collaborazione prima che ne apparissero del tutto chiari le tappe ed il punto di arrivo, di operare una scelta che aprisse ad altre forze politiche una prospettiva significativa, per favorire un travaglio difficile, ma fecondo, capace di assicurare nuovi sviluppi nell’incessante processo della vita democratica nel nostro paese. Siamo stati sì prudenti, ma non fino al punto da essere paralizzati dalla preoccupazione e resi paghi dell’oggi ed insensibili ad un domani che poteva e potrebbe essere vicino<sup><a href="#curatornote-3" id="curatornote-ref-3">[3]</a></sup>. Abbiamo cercato di lavorare appunto per il domani, non tanto guardando alle differenze di oggi, ancora molto sensibili, ai problemi ed ai dubbi che si possono oggi proporre e che del resto anche noi conosciamo, ma agli sviluppi possibili e probabili, di fronte ai quali, quale che sia la conclusione di questa vicenda, sarebbe stato grave assumersi la responsabilità dell’inerzia e della insensibilità. Abbiamo fatto, insomma, la nostra parte, prendendo per noi ed offrendo agli altri la prova dei fatti. Il fatto dunque di una collaborazione con elementi di fiducia e di cautela insieme in vista di uno sviluppo che si attende, che si spera, che dovrebbe condurre a verificare l’esistenza di una piattaforma democratica, di una alternativa democratica, nella quale ciascun partito, ed anche quello socialista, possa inserire in modo soddisfacente la propria operosità e funzione con tutta l’accortezza, con tutta la chiarezza, con tutta la lealtà che sono necessarie per mettere la vita italiana al riparo da ogni minaccia alla libertà e da ogni rischio di sovvertimento. Avendo presente questo obiettivo abbiamo potuto approfondire esigenze sociali e politiche nella presente fase di sviluppo della vita italiana, trovando punti di contatto e ragioni di comune interesse con le forze politiche alle quali sembrava opportuno aprire la prospettiva di un dialogo significativo e ricco di utili contenuti per una grande opera di giustizia e di libertà. Un contenuto programmatico non artificiosamente definito e che, nella sua positività, nella sua funzione liberatrice, s’inserisca in un quadro politico caratterizzato da un vero impegno di libertà e da una non equivoca ripulsa di ogni menomazione della dignità umana. Un programma infatti è ben poca cosa, se non si traduce in una politica di rinnovamento, di sicurezza democratica e di libertà. Il suo coerente, doveroso svolgimento non ha in sé alcuna miracolosa capacità di arricchire e consolidare la vita democratica, se non faccia tutt’uno con il processo di sviluppo di una politica di libertà, sempre più netta, coerente e coraggiosa.</p><p class="paragraph" data-counter="5" id="p-5">Si è rinnovata ancora in questi giorni la polemica sul centrismo<sup><a href="#curatornote-4" id="curatornote-ref-4">[4]</a></sup>, sulla separazione delle forze socialiste, sulle difficili e lunghe vicende che hanno caratterizzato la ricostituzione della vita democratica in <span about="https://w3id.org/moro/enoam/data/131122/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la parte che in essa noi tutti abbiamo avuto. Se può essere comprensibile che altri rivendichino la propria buona fede e, con uno sforzo dialettico evidente, anche l’obiettiva utilità della posizione assunta, delle scelte fatte, della funzione esercitata, il nostro giudizio di democratici e di democratici cristiani su quel momento politico non è certo cambiato. Non è stato dimenticato il rischio mortale di una avanzata e di una influenza comunista, non identificate nella loro intrinseca pericolosità. Non è stata dimenticata la coraggiosa battaglia combattuta in prima linea dalla social-democrazia italiana per tracciare una linea netta e sicura di difesa democratica anche a sinistra dello schieramento politico italiano<sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="6" id="p-6">E non è contestabile la validità storica di una formula politica, anzi senz’altro di una politica, che, pur comportando rinunce e limitazioni, fu soprattutto un impegno comune, nobilmente assunto da vari partiti, per la difesa della libertà ed uno sforzo apprezzabile ed anche ricco di successi per dare una solida base ed un più giusto ed umano contenuto alla democrazia italiana. Senza quel tempo, senza quello sforzo, senza quell’impegno gli sviluppi oggi possibili ed auspicati non sarebbero immaginabili. Abbiamo contribuito dunque a salvare la libertà contro la minaccia frontista e l’insidia reazionaria. Senza rinnegare nulla dunque di un passato, del quale vasti consensi popolari hanno sottolineato a più riprese il positivo significato, ed anzi partendo da esso verso un coerente sviluppo, possiamo ora dunque andare, al di là della polemica, verso l’avvenire. Ora è l’avvenire che conta. Si tratta di volere uno sviluppo coerente e rassicurante della politica democratica appena avviata e che ha dato indubbi segni di vitalità ed anzi d’impreveduti intensità ed impegno. Una volta rotto il circolo vizioso di una polemica che aveva ormai dato tutti i suoi frutti, una volta operata una scelta ed iniziato un lavoro comune, il quale non può che essere rigorosamente libero da ogni ipoteca comunista e rivolto a finalità proprie, ad obiettivi politici ben differenziati, bisogna andare avanti gradualmente, ma decisamente sulla strada che ci siamo tracciata, nell’acquisizione comune di omogeneità e di differenze per quanto riguarda i problemi di politica generale, nell’assunzione di un impegno sempre più serio, nella comune responsabile consapevolezza del significato generale della politica intrapresa e della necessità che essa sia sostenuta e sviluppata in tutti i temi ed a tutti i livelli mediante l’apporto dei partiti che vi sono impegnati senza riserve di sconcertanti e sterili libertà di movimento. Come ho avuto occasione di rilevare dinanzi alla Direzione del mio partito<sup><a href="#curatornote-6" id="curatornote-ref-6">[6]</a></sup>, quando con viva sensibilità per i problemi nuovi che la nuova realtà sociale propone, si è messo in movimento il paese, si sono indicate prospettive significative, si è preso atto delle esigenze proposte nei più diversi settori dalla libertà umana, non si può esitare, non si può tardare a prendere il proprio posto in modo che a questo moto di libertà corrisponda una posizione sufficientemente efficace di responsabilità e di autodisciplina. Quando ci si propone di rendere lo Stato più vivo nella ricchezza e nella originalità delle sue interne articolazioni, non si può rifiutare quella presenza e quell’impegno che impediscano di trasformare, attraverso la sovversione comunista, una libera ed armoniosa varietà sociale in uno strumento di disordine, in una pericolosa manifestazione d’incoerenza nella vita dello Stato democratico. Quando si è accesa una speranza in milioni di cittadini e si è promossa responsabilmente la riconciliazione di masse di popolo con lo Stato democratico, non si può lasciare il sospetto che questa politica di apertura, di collaborazione e di giustizia possa fare riaffacciare il partito comunista come protagonista, come forza influente in posizioni politicamente determinanti. Queste sono le esigenze che si propongono in questo delicato momento politico, nel quale è aperta una prospettiva certamente utile, è dato intravedere un positivo sviluppo della situazione politica. Molte cose importanti, molte realtà positive nella politica italiana dipendono dal nostro coraggio di oggi e da quello di domani, quello necessario, momento per momento, ed alle svolte decisive del nostro cammino, per non arrestare ed anzi per dare nuovo impulso alla politica liberatrice che abbiamo messo in movimento guardando non agli interessi dei partiti, ma all’interesse del paese.</p><p class="paragraph" data-counter="7" id="p-7">E tuttavia non solo gli interessi del paese, ma anche i legittimi interessi dei partiti vengono tutelati naturalmente in un quadro di chiarezza politica e di netto impegno democratico. La efficace presenza dei partiti impegnati in questa politica non può che trarre vantaggio da una situazione nella quale siano salvaguardate le finalità ultime e non disponibili della vita democratica, nella quale la collaborazione appaia, in prospettiva, seria, fiduciosa, equilibrata, nella quale nessun partito sia mortificato e compromesso e tutti facciano la loro parte ed assumano senza equivoci le loro responsabilità. Con un processo di sviluppo che non ristagni la <span about="https://w3id.org/moro/enoam/data/131122/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è in condizioni di assumere, e può assumere, la difesa di fronte al proprio vastissimo elettorato di una politica nella quale nulla delle cose essenziali sia andato perduto o rischi di andar perduto e molte cose siano state guadagnate e possano essere guadagnate. In queste condizioni tutti i partiti impegnati ed anche il partito socialista possono rivendicare ed indicare all’elettorato il significato della propria funzione, il valore del proprio apporto. Ed il paese può dare tranquillamente un mandato che preveda come possibile ed utile un incontro delle forze politiche alle quali abbia dato la propria fiducia. Una problematica troppo aperta non può che provocare risposte reticenti che facciano da remora ad una politica che deve ormai svolgersi, per essere feconda, con rapidità, sicurezza ed incisività.</p><p class="paragraph" data-counter="8" id="p-8">Non sacrifichiamo niente, quando soggiaciamo ad esigenze di sicurezza democratica, premessa ed avvio alla vasta azione rinnovatrice che si impone per ragioni di giustizia e di libertà.</p><p class="paragraph" data-counter="9" id="p-9">In questo quadro politico che con la sua iniziativa la <span about="https://w3id.org/moro/enoam/data/131122/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha cominciato a delineare, essa è certa di portare la sua integrità ideale, la sua fedeltà programmatica, la continuità di una politica di sviluppo democratico alla quale essa si è votata. L’elettorato può ritrovare una <span about="https://w3id.org/moro/enoam/data/131122/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che possa fare, ancora una volta ed in modo sempre più positivo e persuasivo, da alternativa nei confronti del partito comunista e dimostrarne la inutilità e pericolosità. Una <span about="https://w3id.org/moro/enoam/data/131122/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che possa realizzare nel dialogo tra i partiti la efficace rappresentanza di ideali cristiani e democratici, i quali devono potersi esprimere attraverso la dignità e l’autorità di un grande partito come il nostro che possa dare anche per l’avvenire quelle garanzie di equilibrio e di sicurezza che esso ha saputo offrire per tanti anni al popolo italiano.</p><p>Aldo Moro </p><ol id="curatorNotes"><li about="https://w3id.org/moro/enoam/data/131122/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’11-12 novembre 1962 si sarebbero svolte le elezioni amministrative in 266 comuni e nella provincia di Massa e Carrara; le consultazioni politiche si sarebbero invece tenute in primavera, al termine della III Legislatura. <a href="#curatornote-ref-1">↑</a></li><li about="https://w3id.org/moro/enoam/data/131122/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-2">↑</a></li><li about="https://w3id.org/moro/enoam/data/131122/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è alla prospettiva di un governo di centro-sinistra con la partecipazione organica del Psi. <a href="#curatornote-ref-3">↑</a></li><li about="https://w3id.org/moro/enoam/data/131122/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Adottata dal 1947, la politica del centrismo si era basata sulla collaborazione tra la Dc e i partiti laici minori (socialdemocratici, liberali e repubblicani). <a href="#curatornote-ref-4">↑</a></li><li about="https://w3id.org/moro/enoam/data/131122/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama la «scissione di Palazzo Barberini», quando i socialisti vicini a Giuseppe Saragat fondarono, nel gennaio 1947, il Partito socialista dei lavoratori italiani, dal 1952 Partito socialista democratico italiano. <a href="#curatornote-ref-5">↑</a></li><li about="https://w3id.org/moro/enoam/data/131122/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dovrebbe trattarsi della riunione della Direzione del 27 settembre 1962. <a href="#curatornote-ref-6">↑</a></li></ol></body></html>