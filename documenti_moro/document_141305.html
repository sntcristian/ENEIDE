<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.305" name="dcterms.relation"/><meta content="10.48678/unibo/aldomoro1.4.1.305" name="dcterms.identifier"/><meta content="Moro, Aldo, [Intervento al convegno dei giovani democristiani a Bari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.305." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervento al convegno dei giovani democristiani a Bari]</title>
<div id="mentionMeta"><meta about="https://w3id.org/moro/enoam/data/renato-dell-andro" typeof="foaf:Person"/><meta about="https://w3id.org/moro/enoam/data/renato-dell-andro" content="Renato Dell’Andro" property="rdfs:label"/><meta about="https://w3id.org/moro/enoam/data/renato-dell-andro" property="owl:sameAs" resource="http://www.wikidata.org/entity/Q3932656"/><meta about="https://w3id.org/moro/enoam/data/renato-dell-andro" content="Dell'Andro, Renato" property="skos:prefLabel"/><meta about="https://w3id.org/moro/enoam/data/piero-pignata" typeof="foaf:Person"/><meta about="https://w3id.org/moro/enoam/data/piero-pignata" content="Piero Pignata" property="rdfs:label"/><meta about="https://w3id.org/moro/enoam/data/piero-pignata" content="Pignata, Piero" property="skos:prefLabel"/><meta about="https://w3id.org/moro/enoam/data/carlo-paolini" typeof="foaf:Person"/><meta about="https://w3id.org/moro/enoam/data/carlo-paolini" content="Carlo Paolini" property="rdfs:label"/><meta about="https://w3id.org/moro/enoam/data/carlo-paolini" content="Paolini, Carlo" property="skos:prefLabel"/><meta about="https://w3id.org/moro/enoam/data/vittorio-salvatori" typeof="foaf:Person"/><meta about="https://w3id.org/moro/enoam/data/vittorio-salvatori" content="Vittorio Salvatori" property="rdfs:label"/><meta about="https://w3id.org/moro/enoam/data/vittorio-salvatori" property="owl:sameAs" resource="http://www.wikidata.org/entity/Q4015526"/><meta about="https://w3id.org/moro/enoam/data/vittorio-salvatori" content="Salvatori, Vittorio" property="skos:prefLabel"/><meta about="https://w3id.org/moro/enoam/data/provincia-di-bari" typeof="dcterms:Location"/><meta about="https://w3id.org/moro/enoam/data/provincia-di-bari" content="Provincia di Bari" property="rdfs:label"/><meta about="https://w3id.org/moro/enoam/data/provincia-di-bari" property="owl:sameAs" resource="http://www.wikidata.org/entity/Q16123"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervento al convegno dei giovani democristiani a Bari]</h1><p>Cari amici,</p><p class="paragraph" data-counter="1" id="p-1">io non sono qui per fare una relazione, per trattare compiutamente dei problemi della scuola, in quanto non he no la preparazione immediata. E non ve n’è, del resto, la necessità, perché la relazione su questo tema è stata svolta molto bene dall’amico <span about="https://w3id.org/moro/enoam/data/141305/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/renato-dell-andro" typeof="deo:Reference">Renato Dell’Andro</span><sup><a href="#curatornote-1" id="curatornote-ref-1">[1]</a></sup> alle cui argomentazioni e alle cui conclusioni io do la mia piena adesione.</p><p class="paragraph" data-counter="2" id="p-2">Sono qui invece per manifestare, nel momento in cui comincia una nuova fase della sua attività, la mia solidarietà con il movimento giovanile ed in ispecie con l’amico <span about="https://w3id.org/moro/enoam/data/141305/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/carlo-paolini" typeof="deo:Reference">Paolini</span><sup><a href="#curatornote-2" id="curatornote-ref-2">[2]</a></sup> che ringrazio molto per le gentili parole. Sono poi lieto che al nostro incontro sia presente anche l’amico <span about="https://w3id.org/moro/enoam/data/141305/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/piero-pignata" typeof="deo:Reference">Pignata</span><sup><a href="#curatornote-3" id="curatornote-ref-3">[3]</a></sup> a sottolineare con la sua autorità il valore che assume questa iniziativa del movimento giovanile, indirizzata largamente agli studenti della nostra <span about="https://w3id.org/moro/enoam/data/141305/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/provincia-di-bari" typeof="deo:Reference">Provincia</span>.</p><p class="paragraph" data-counter="3" id="p-3">Il mio compito è molto più semplice che non sia il tenere una relazione. Mi limiterò infatti ad esprimere alcune idee, molto disorganiche, purtroppo, su questi temi come mio contributo al lavoro di approfondimento che con tanta intelligenza e tanto successo viene portato avanti da questa mattina.</p><p class="paragraph" data-counter="4" id="p-4">Ringrazio molto l’on. <span about="https://w3id.org/moro/enoam/data/141305/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/vittorio-salvatori" typeof="deo:Reference">Salvatori</span><sup><a href="#curatornote-4" id="curatornote-ref-4">[4]</a></sup> per le parole che ha detto nei miei confronti, parole molto gentili, molto impegnative.</p><p class="paragraph" data-counter="5" id="p-5">Egli ha rievocato amabilmente il ricordo di un’antica solidarietà da docente a discente nei suoi confronti. Potrei dire che ciò vale nei confronti di tanti altri, che sono qui e che ricoprono importanti posizioni nella vita sociale e politica della nostra <span about="https://w3id.org/moro/enoam/data/141305/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/provincia-di-bari" typeof="deo:Reference">Provincia</span>. Se c’è per me un motivo di orgoglio, se c’è una cosa radicata profondamente in me, è proprio il legame spirituale, che mi ha stretto per quasi 30 anni – attraverso la scuola – alla vita sociale e politica della nostra terra.</p><p class="paragraph" data-counter="6" id="p-6">Voglio dire loro che siamo amici esattamente come eravamo amici 30 anni – 20 anni fa e cioè non è assolutamente cambiato niente.</p><p class="paragraph" data-counter="7" id="p-7">Se c’è, infatti, un carattere della mia scuola, che io desidero sottolineare, è l’amicizia, il collegamento spirituale durevole che in essa si è costituito.</p><p class="paragraph" data-counter="8" id="p-8">Questo – per me – resta l’ideale, l’immagine della scuola come mi sembra dovrebbe essere; riformata nelle strutture, nelle istituzioni, nel programma, ma soprattutto nuova per il modo nuovo di collocarsi di coloro che vivono in essa e per essa.</p><p class="paragraph" data-counter="9" id="p-9">Credo che nessuna riforma sarebbe valida, se non incidesse sul tessuto umano della scuola, che è oggi ancora ben lontano da quello che dovrebbe essere.</p><p class="paragraph" data-counter="10" id="p-10">Soltanto avendo uomini capaci di vita comunitaria, noi avremo una nuova scuola.</p><p class="paragraph" data-counter="11" id="p-11">Tuttavia, oggi, il discorso è quello della urgentissima riforma della scuola.</p><p class="paragraph" data-counter="12" id="p-12">Abbiamo colto qui e fuori di qui i segni della impazienza, della collera qualche volta, o dello sconforto (io non so che cosa sia poi più allarmante). C’è dello scetticismo; non si crede più che le cose possano cambiare.</p><p class="paragraph" data-counter="13" id="p-13">È vero che da troppo tempo si attende che la scuola cambi. Come si attende, d’altronde, che cambino altre cose, che devono cambiare.</p><p class="paragraph" data-counter="14" id="p-14">Senza dubbio questa della scuola è una materia particolarmente difficile, che coinvolge ad un tempo interessi ed ideali. È una materia incandescente.</p><p class="paragraph" data-counter="15" id="p-15">Si può anche capire in qualche misura che si sia così in ritardo. Non c’è forse un metodo inadeguato di azione, qualche cosa che riguarda la nostra classe politica, le istituzioni parlamentari, le strutture dei Partiti e che rende difficile raccogliere delle opinioni e tradurle in un vincolante indirizzo sociale?</p><p class="paragraph" data-counter="16" id="p-16">Fatto sta che non riusciamo a innovare nelle nostre strutture, anche dove l’urgenza è evidente, con il ritmo giusto, con il ritmo con il quale si opera in altri Paesi democratici, dove, magari, si pensa che la riforma che viene attuata non sia perfetta, non sia definitiva (quale riforma è mai definitiva?), ma si ha il coraggio, si ha la capacità tecnica – direi – di realizzare, intanto, questa riforma, perché essa sia sperimentata nella sua validità e, eventualmente, poi modificata.</p><p class="paragraph" data-counter="17" id="p-17">E pensare che alcuni disegni di legge, che oggi sono in discussione, sono stati presentati da me – come Ministro della Pubblica Istruzione – nel 1957, quando io ero ancora un giovane ministro. Così è per lo stato giuridico degli Insegnanti.</p><p>Esso è ancora in discussione.</p><p class="paragraph" data-counter="18" id="p-18">Tanti e tanti anni fa ho presentato anche una riforma della scuola secondaria superiore e, adesso, si attende la Riforma della Scuola Secondaria Superiore.</p><p class="paragraph" data-counter="19" id="p-19">Veramente si ha la sensazione di tante occasioni perdute. Mentre per taluni aspetti il ritmo di vita del popolo italiano è stato all’altezza dei tempi, dobbiamo dire che non lo è stato, in genere, per le grandi riforme civili e non lo è stato in particolare per la riforma della scuola.</p><p class="paragraph" data-counter="20" id="p-20">Noi sappiamo, però, che questo è un tema veramente difficile, che sulla scuola cade un grave dubbio, una sfiducia, che qualche volta non riguardano questo o quel modo di organizzare la scuola, ma la stessa validità della scuola in quanto tale. Siamo nel filone di una vibrata contestazione di alcune strutture sociali e in esse è contestata anche la scuola da vivaci, intelligenti e pungenti sociologi.</p><p class="paragraph" data-counter="21" id="p-21">C’è dunque la richiesta di descolarizzare, come si dice, la società<sup><a href="#curatornote-5" id="curatornote-ref-5">[5]</a></sup>. Ciò significa una profonda e, in qualche misura, comprensibile prevenzione nei confronti della scuola, che diventata istituzione sembra acquisire in modo irrimediabile una struttura autoritaria; sembra perdere ogni dato di spontaneità e piuttosto cristallizzare la vita e di riflesso la società che non liberare la società e la vita.</p><p class="paragraph" data-counter="22" id="p-22">Da qui l’attenzione rivolta, con una punta di utopia, ad altre forme spontanee di apprendimento, di rapporto, una specie di libera scelta del maestro e del docente, che non sono nelle aule scolastiche, ma nei luoghi di lavoro e nella realtà sociale in generale.</p><p class="paragraph" data-counter="23" id="p-23">C’è il tentativo di spostare l’accento dalla scuola educatrice ad una società che si forma, si educa e si libera, nella sua spontaneità, da se stessa.</p><p class="paragraph" data-counter="24" id="p-24">Io, naturalmente, non mi sento di accettare una dottrina così radicale. Credo che essa, nel suo intento di stimolo critico, direi di provocazione, abbia una sua funzione, perché richiama la nostra attenzione sui rischi di una scuola non qualificata.</p><p class="paragraph" data-counter="25" id="p-25">Non mi sentirei di dire però che la scuola sia immodificabile, condannata in modo irrimediabile ad essere angusta e chiusa.</p><p class="paragraph" data-counter="26" id="p-26">Mi limiterei perciò a dire in modo molto più semplice che, più che descolarizzare la società, noi dobbiamo impegnarci a descolarizzare la scuola.</p><p class="paragraph" data-counter="27" id="p-27">In altre parole dobbiamo impegnarci a togliere ad essa tutto quello che c’è di cristallizzato, di meschino, di rigorosamente istituzionale, realizzando, il che – siamo ottimisti di fronte agli utopisti – è possibile, un rinnovato e libero rapporto docente-discente.</p><p class="paragraph" data-counter="28" id="p-28">Per un altro verso noi vogliamo cogliere l’aspetto positivo di questa polemica anti-scolastica e dire che la scuola non deve illudersi di essere – nella società moderna – l’unico strumento formativo.</p><p class="paragraph" data-counter="29" id="p-29">In questo senso noi possiamo veramente parlare di una scuola universale, di una società che sia tutta scuola e rivolgere, quindi, la nostra attenzione a quelli che mal si direbbero complementi della scuola, quali i grandi strumenti di trasmissione, le esperienze sociali e politiche, la formazione degli adulti, la lettura come dato quotidiano della vita sociale.</p><p class="paragraph" data-counter="30" id="p-30">Queste cose debbono svilupparsi nella nostra vita sociale. E direi che un importante stimolo per la scuola sarà anche la competizione che viene da tutti i dati formativi extra-scolastici, ossia quelli che sono fuori delle apposite istituzioni.</p><p class="paragraph" data-counter="31" id="p-31">Quindi il problema è quello di dare agli uomini, a coloro che saranno uomini, e poi a coloro che vogliono restare tali, la loro piena consapevolezza umana e civile.</p><p class="paragraph" data-counter="32" id="p-32">Dico dare a coloro che diventano uomini e dare a coloro, che essendo uomini, vogliono restare tali: grande impresa è quella di coloro che sono entrati nella vita e diventati uomini. Sembra che l’acquisizione della piena maturità sia una conquista, ed è, invece, un rischio.</p><p class="paragraph" data-counter="33" id="p-33">Essere maturi, adulti, significa la perdita qualche volta della cultura, ma soprattutto della freschezza, della vivacità, della sincerità, della socialità.</p><p class="paragraph" data-counter="34" id="p-34">Di conseguenza se diciamo che la nostra società democratica – come noi la immaginiamo – deve essere tutta formativa ed educativa, non lo diciamo solo per quelli che debbono essere inseriti nella vita, ma per tutti coloro che, immersi nella vita, vogliono ritrovare la loro giovinezza dello spirito.</p><p class="paragraph" data-counter="35" id="p-35">Nella misura, cioè, in cui la nostra società assicurerà una presenza giovanile, sarà una giusta società; altrimenti non potrà esserlo.</p><p class="paragraph" data-counter="36" id="p-36">Abbiamo visto fenomeni imponenti verificatisi nel corso di questi anni. Mentre riconosciamo di non avere saputo cambiare a tempo le cose, diciamo che, in qualche modo, siamo stati testimoni e protagonisti di grandi fenomeni di trasformazioni sociali e tra essi della crescente, tumultuosa domanda del sapere. Essa è spesso domanda dell’abilità richiesta nella vita, domanda del titolo ed attesa dello sbocco professionale.</p><p class="paragraph" data-counter="37" id="p-37">Questo è naturale, ma credo che sminuiremmo questo grande fenomeno sociale ed umano, se lo limitassimo a questo.</p><p class="paragraph" data-counter="38" id="p-38">Che, se si attende lo sbocco professionale ed il titolo che lo consente o lo dovrebbe consentire, molto più importante è che i fanciulli, i ragazzi, in settori sempre più larghi, vogliano studiare, vogliano imparare e non soltanto a leggere e scrivere; essi vogliono completamente sapere, in quanto sono consapevoli che solo per questa via si è veramente uomini.</p><p class="paragraph" data-counter="39" id="p-39">Questo immenso movimento di fronte al quale ci siamo trovati, nessuno lo può fermare, nessuno lo deve fermare.</p><p class="paragraph" data-counter="40" id="p-40">Quali che siano gli inconvenienti di fronte ai quali ci troviamo, la inadeguatezza quantitativa prima che qualitativa delle strutture della nostra scuola, quale che sia il disagio, che deriva dall’enorme afflusso di studenti nell’Università, credo che l’atto più reazionario che noi potremmo compiere in questo momento sarebbe cercare di fermare la volontà di sapere e di salire dei giovani.</p><p>Questa è la cosa più importante.</p><p><u>Scuola d’obbligo</u>.</p><p>È l’unica scuola che abbiamo riformato.</p><p class="paragraph" data-counter="41" id="p-41">L’abbiamo riformata parecchi anni fa in collaborazione, tra l’altro, con il <span about="https://w3id.org/moro/enoam/data/141305/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> e l’abbiamo riformata con queste due caratteristiche profondamente innovatrici:</p><p>1) la unicità della scuola;</p><p>2) la sua universalità.</p><p class="paragraph" data-counter="42" id="p-42">È la scuola per tutti ed è la scuola eguale per tutti; impedimento perciò a premature, settarie e antisociali distinzioni, per cui ci si avvia, al primo avvicinarsi alla conoscenza, per la scuola del lavoro – considerata una cosa minore – o per la scuola della cultura.</p><p class="paragraph" data-counter="43" id="p-43">La scuola media è un punto fermo. Di tanto in tanto, è vero, c’è il tentativo della controriforma, di riformare, cioè, quello che non ha bisogno di essere riformato, e di riformarlo in senso limitativo.</p><p class="paragraph" data-counter="44" id="p-44">Ecco l’idea affacciata da qualcuno della estensione dello studio del latino.</p><p class="paragraph" data-counter="45" id="p-45">Certi illustri docenti che pensano alla ginnastica intellettuale del latino sono certamente in perfetta buona fede, quando – alcuni si intende – sostengono la reintroduzione del latino nella scuola media; ma certamente andare al di là di quanto abbiamo convenuto e realizzato, andare al di là, in questo momento, significa veramente riportare la scuola media ad essere una scuola solo di alcuni e non di tutti.</p><p class="paragraph" data-counter="46" id="p-46">Questa scuola non può supportare, oggi, il peso di uno studio approfondito del latino.</p><p class="paragraph" data-counter="47" id="p-47">È necessario che essa rimanga una scuola libera, democratica, aperta a tutti. Essa dà l’educazione, la formazione di base per tutti i cittadini della Repubblica con un giusto contemperamento di acquisizioni teoriche e di esperienze pratiche.</p><p class="paragraph" data-counter="48" id="p-48">Abbiamo, poi, la Scuola Secondaria Superiore che è la più antiquata, la meno idonea, la più tesa verso il cambiamento delle nostre strutture scolastiche.</p><p class="paragraph" data-counter="49" id="p-49">Oserei dire che l’Università – con tutti i suoi difetti – è meno anacronistica, è meno disordinata della Scuola Secondaria Superiore.</p><p class="paragraph" data-counter="50" id="p-50">La sua struttura è fossile. Basti pensare alle classi di collegamento ed alla molteplicità di indirizzi. Non si è adeguata neppure formalmente alla nuova scuola media.</p><p class="paragraph" data-counter="51" id="p-51">Credo che sia questa la ragione dell’inquietudine dei giovani in una scuola del tutto al di fuori della loro mentalità e dei loro interessi vitali.</p><p class="paragraph" data-counter="52" id="p-52">Certamente c’è un meritorio sforzo degli insegnanti per vivificarla, modernizzarla, ma essa resta sempre uno strumento profondamente inadeguato.</p><p>Sappiamo che questa riforma è in corso.</p><p class="paragraph" data-counter="53" id="p-53">Io non so come la si riformi o se lo so ne sono a conoscenza in maniera marginale.</p><p class="paragraph" data-counter="54" id="p-54">Credo si debba prestare la più grande attenzione ad questa azione rinnovatrice e ci si debba fare guidare da un criterio di semplificazione e di umanizzazione della scuola.</p><p class="paragraph" data-counter="55" id="p-55">Questo soprattutto per il primo biennio, che, a mio parere, dovrebbe andare a completare gli 8 anni di scuola obbligatoria. Sarebbe bello potere dire che questo momento di democrazia avanzata ha dato a tutti gli italiani almeno 10 anni di studio a fronte dei 5 anni dell’<span about="https://w3id.org/moro/enoam/data/141305/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> pre-fascista e fascista, degli 8 anni della prima fase della ripresa democratica in <span about="https://w3id.org/moro/enoam/data/141305/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="56" id="p-56">Mi pare che sia giusto immaginare che si estenda la fascia dell’obbligo – anche se io non vorrei usare il termine obbligo che a me sembra una brutta parola. Non è importante per tutti gli adolescenti italiani essere obbligati più a lungo, ma al contrario, che essi siano più a lungo in una scuola lieta, interessante, umana; una scuola aperta a tutti, a cui nessuno sfugga non in forza di una sanzione legale, ma in ragione del profondo interesse che la scuola riesca a destare e attraverso il quale riesca a legare a sé i giovani.</p><p class="paragraph" data-counter="57" id="p-57">Vi devono essere, poi, delle opzioni, vi devono essere degli indirizzi. Si dovrà evitare, però, che questi indirizzi siano troppi ed irragionevoli. Ci sarà, poi, alla fine un esame di maturità sul quale pure vorrei richiamare l’attenzione.</p><p class="paragraph" data-counter="58" id="p-58">L’attuale sistema può darsi che presenti degli inconvenienti, ma è certamente un progresso, in quanto tende a dare alla prova finale carattere di accertamento di maturità e di capacità umana.</p><p class="paragraph" data-counter="59" id="p-59">Si può sempre perfezionare, ma spero che non si voglia ritornare indietro magari sulla base della constatazione che un troppo alto numero di studenti giunge all’Università.</p><p class="paragraph" data-counter="60" id="p-60">Io penso che il carattere non nozionistico, ma di maturità dell’esame debba essere conservato.</p><p class="paragraph" data-counter="61" id="p-61">C’è, poi, l’Università con i suoi attuali problemi e diciamo con il suo disordine.</p><p class="paragraph" data-counter="62" id="p-62">Ecco, c’è subito la polemica nei confronti del libero accesso all’Università.</p><p class="paragraph" data-counter="63" id="p-63">La polemica cioè per l’ammissione indiscriminata dei giovani nelle varie facoltà.</p><p class="paragraph" data-counter="64" id="p-64">Una riforma, che è stata fatta in questi anni, per una ragione molto semplice e corrispettiva al carattere assurdo delle distinzioni, che si riscontrano nella scuola secondaria superiore. In essa infatti i ragazzi vengono avviati da genitori ben pensanti su di una strada che non è la loro con l’effetto di essere bloccati nell’entrare all’Università. Il libero accesso è l’alternativa alla mancata riforma in senso tendenzialmente unitario della scuola secondaria superiore.</p><p class="paragraph" data-counter="65" id="p-65">Ora si parla molto del peso che rappresentano questi studenti, della loro inadeguata preparazione. Ma io vorrei dire sulla base della mia esperienza che tra gli studenti più vivi, più simpatici, più pronti molti sono degli Istituti Tecnici. Avranno forse meno preparazione specifica per certi studi, ma hanno in cambio una grande disponibilità umana. E questo è decisivo.</p><p class="paragraph" data-counter="66" id="p-66">Riterrei, quindi, un atto di grande ingiustizia, se essi fossero ricacciati indietro, ristretti in alcune facoltà per le quali essi non si sentono chiamati.</p><p class="paragraph" data-counter="67" id="p-67">Lo stesso bisogna dire per quanto riguarda il numero aperto nelle Università.</p><p class="paragraph" data-counter="68" id="p-68">Io ho preso posizione su questo tema, considerandolo veramente un fatto politico, emblematico.</p><p class="paragraph" data-counter="69" id="p-69">Con ciò non è che io disconosca che c’è nella scuola e nella Università un problema assai grave di raccordo tra le abilità conseguite, i titoli ottenuti e la loro utilizzazione nella vita.</p><p class="paragraph" data-counter="70" id="p-70">So bene che esistono questi problemi e penso che essi debbano essere risolti nel tempo in vari modi: con la ristrutturazione della scuola secondaria, con la istituzione di diplomi intermedi nell’Università, che diano una formazione sufficiente e non incitino chi non ne abbia veramente la vocazione a giungere ai livelli più alti di studi, con una certa revisione, che ad un certo momento si dovrà pure fare, del valore legale dei titoli di studio. Ma il fatto politico dominante è quello che io ho detto.</p><p class="paragraph" data-counter="71" id="p-71">Oggi l’introdurre, comunque, il numero chiuso significa fare una discriminazione sociale. Se anche si voglia immaginare una selezione la più obiettiva, la più giusta, socialmente neutra, io sono convinto che questa sarebbe una discriminazione classista e sono convinto che almeno così la sentirebbero i giovani i quali, nella esplosione, cui assistiamo, di una umanità che vuole diventare consapevole per essere veramente protagonista della vita, si vedrebbero ad un certo momento sbarrata la strada.</p><p class="paragraph" data-counter="72" id="p-72">Ciò avrebbe il senso di un respingimento, di una ripulsa che la società faccia, ricacciando indietro coloro che, attraverso la scuola, hanno voluto sperimentare la loro piena dignità, la loro eguaglianza essenziale nei confronti di tutti gli altri cittadini.</p><p class="paragraph" data-counter="73" id="p-73">Ecco alcun cose, che bisognerebbe stare attenti a non disperdere.</p><p class="paragraph" data-counter="74" id="p-74">Il dipartimento è ancora una cosa un po’ oscura. Confesso, anzi, francamente che è oscura anche per me.</p><p class="paragraph" data-counter="75" id="p-75">Con ciò non voglio dire di non avere capito che cosa è il dipartimento.</p><p class="paragraph" data-counter="76" id="p-76">Per dipartimento, infatti, si intende la concentrazione della ricerca attraverso il coordinamento di insegnanti omogenei.</p><p class="paragraph" data-counter="77" id="p-77">A questo punto io ci arrivo, lo capisco; si tratta, però, di vedere quale possa essere la strutturazione di un dipartimento.</p><p class="paragraph" data-counter="78" id="p-78">Credo, comunque, che sia un punto importante della riforma e cioè il raccogliere le energie per uno studio comune sulla base di molteplici esperienze.</p><p class="paragraph" data-counter="79" id="p-79">Quello che, però, è veramente essenziale per tutta la scuola e per l’Università; quello che è al fondo della polemica antiscuola è, appunto, il superamento del dualismo docente-discente, l’acquisizione di un senso di eguale dignità.</p><p class="paragraph" data-counter="80" id="p-80">Io adesso non posso entrare nella discussione attorno alla posizione dei docenti; ma credo che debba esservi un’eguale dignità per tutti coloro che partecipano al lavoro universitario e, soprattutto, debba essere eliminato il dualismo, che è psicologico, che è politico, che è umano, tra chi insegna e coloro che studiano, fino a creare una comunità, una comunità di vita.</p><p class="paragraph" data-counter="81" id="p-81">Questa è veramente la meta alla quale dobbiamo giungere; però non soltanto attraverso le leggi.</p><p class="paragraph" data-counter="82" id="p-82">A che cosa possono giungere, infatti, le leggi in una materia come questa?</p><p class="paragraph" data-counter="83" id="p-83">Vi può giungere la coscienza morale, la coscienza democratica, che stringa in un rapporto pieno e vitale i protagonisti del rapporto educativo.</p><p class="paragraph" data-counter="84" id="p-84">In questo rapporto si rinnova perennemente la vita ed è per questo rapporto che noi possiamo continuare ad insegnare per 30 anni ed essere nell’incontro ogni volta nuovi con coloro che sono nuovi.</p><p class="paragraph" data-counter="85" id="p-85">Questo, evidentemente, non è un fatto bilaterale e che riguardi soltanto i professori e i discenti, ma è un fatto che riguarda la scuola nel suo complesso, istituzionalmente.</p><p class="paragraph" data-counter="86" id="p-86">Il senso della partecipazione è qui un fatto politico e un fatto umano<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="87" id="p-87">Lo studente cessa di essere il destinatario freddo, inerte, lontano dall’insegnamento; cessa di essere colui che passa rapidamente per l’Università e diventa invece partecipe del governo dell’università, del governo della scuola.</p><p class="paragraph" data-counter="88" id="p-88">In una certa misura, anzi, della organizzazione del suo studio.</p><p>Ecco una cosa essenziale.</p><p class="paragraph" data-counter="89" id="p-89">Noi non sappiamo che cosa farà il Parlamento, ma vorrei dire che elemento essenziale di questa scuola nuova, umana, libera, comunitaria che noi intravediamo, è la piena partecipazione dei giovani alla sua vita.</p><p class="paragraph" data-counter="90" id="p-90">Noi speriamo che almeno questo sia fatto e sia fatto presto.</p><p class="paragraph" data-counter="91" id="p-91">Questa, forse, era una norma urgente; una norma urgente in quanto ad essa è anche legato il modo di organizzarsi degli studenti nell’Università. Noi sappiamo che c’è una certa indifferenza, in quanto non è facile condurre i giovani a riunirsi, dibattere, a votare, a scegliere ed a controllare i rappresentanti.</p><p class="paragraph" data-counter="92" id="p-92">Proprio, però, perché è così difficile questo processo ed insieme è così vitale, bisogna fare presto. Non bisogna, quindi, aspettare molto per dare questa spinta, che non è di carattere sindacale, avrà, forse, dei risvolti sindacali, ma non è di carattere sindacale. Questo è un fatto politico, è un fatto umano. Ed i partiti debbono interessarsi all’Università, affacciarsi sulla Università.</p><p>Abbiamo visto l’esperienza di Milano.</p><p class="paragraph" data-counter="93" id="p-93">Il discorso è stato assai difficile, sappiamo, assai turbato e inconcludente almeno per il momento; ma è importante che i partiti dell’arco costituzionale abbiano cercato il contatto con la difficile Università di Milano.</p><p class="paragraph" data-counter="94" id="p-94">Io vorrei che tante altre occasioni fossero colte per instaurare un rapporto tra partiti ed università.</p><p class="paragraph" data-counter="95" id="p-95">Io posso dirvi che qualche anno fa era difficile per i partiti entrare nella università; ma oggi sono convinto che vi sia una disponibilità e che i partiti, se sanno presentarsi in modo pulito, cioè non come desiderosi di clientele elettorali, ma semplicemente attenti alla realtà sociale di cui hanno, si voglia o no, la rappresentanza, oggi sarebbero meglio accetti di quanto non fossero prima nella università.</p><p class="paragraph" data-counter="96" id="p-96">Ecco noi immaginiamo – dopo di che ho finito – una scuola profondamente aperta alla vita, profondamente protesa verso la società. Deve essere una società essa stessa. Questa è la sua caratteristica.</p><p class="paragraph" data-counter="97" id="p-97">Essa deve essere certamente aperta ed attenta ai grandi problemi che sono fuori della scuola, che sono nella società.</p><p class="paragraph" data-counter="98" id="p-98">Chi vuole spiegare talune forme un po’ imbarazzanti e le inquietudini dei nostri giovani, tenga conto che essi non sono soltanto preoccupati del loro avvenire.</p><p class="paragraph" data-counter="99" id="p-99">Questo è certo un dato vero. Essi sono preoccupati anche del modo in cui la scuola pigramente li accoglie e sovente mortifica la loro carica ideale.</p><p class="paragraph" data-counter="100" id="p-100">Ma essi sono soprattutto inquieti per la società, di cui la scuola è parte, di cui la scuola è lo specchio.</p><p class="paragraph" data-counter="101" id="p-101">C’è questa vitale, apprezzabile inquietudine dei giovani per un mondo, che appare ad essi non tanto giusto e non tanto umano quanto la loro freschezza e la loro moralità esigerebbero.</p><p class="paragraph" data-counter="102" id="p-102">Ricordiamoci di questo quando pensiamo alla nostra scuola.</p><p class="paragraph" data-counter="103" id="p-103">In questo modo viene davanti a noi il grande tema della partecipazione politica, della presenza dei giovani, che siano chiamati a reggere e, quando occorra, – e credete che sovente occorre – a modificare e rinnovare la società di cui sono parte.</p><p class="paragraph" data-counter="104" id="p-104">È la grande ed inquietante ricchezza della nostra società.</p><p class="paragraph" data-counter="105" id="p-105">Siete voi, cari giovani, che ci ammonite a non accomodarci, a non riposare, a non perdere il senso della evoluzione delle cose. Ci ammonite mentre ci ponete delle domande.</p><p class="paragraph" data-counter="106" id="p-106">È quella domanda politica di cui voi, Pignatta caro, parlate. Se noi non avremo saputo rispondere a questa domanda, non avremo pace nella nostra società.</p><p class="paragraph" data-counter="107" id="p-107">Una domanda politica che immagino, in questo momento, non possa essere la stessa di 20 anni fa.</p><p class="paragraph" data-counter="108" id="p-108">I giovani ci domandano qualche cosa di diverso da quello che poteva appagarli in passato. Costringere la storia a camminare in senso inverso, fingere di credere che essi ci chiedono soltanto ordine e normalità, significa non capire i giovani.</p><p class="paragraph" data-counter="109" id="p-109">Essi ci domandano altre cose e la nostra responsabilità nella scuola, nella vita, nella esperienza politica è di non deludere coloro i quali guardano lontano.</p><ol id="curatorNotes"><li about="https://w3id.org/moro/enoam/data/141305/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Renato Dell’Andro (1922-1990), docente ed esponente politico della Democrazia cristiana, era stato assistente universitario di Moro. <a href="#curatornote-ref-1">↑</a></li><li about="https://w3id.org/moro/enoam/data/141305/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Carlo Paolini (1947-), esponente politico della Democrazia cristiana, era il delegato provinciale del Movimento giovanile della Dc di Bari. <a href="#curatornote-ref-2">↑</a></li><li about="https://w3id.org/moro/enoam/data/141305/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Piero Pignata (?-?), esponente politico della Democrazia cristiana, era il delegato nazionale del Movimento giovanile della Dc. <a href="#curatornote-ref-3">↑</a></li><li about="https://w3id.org/moro/enoam/data/141305/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Vittorio Salvatori (1929-), avvocato ed esponente politico della Democrazia cristiana. <a href="#curatornote-ref-4">↑</a></li><li about="https://w3id.org/moro/enoam/data/141305/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al libro del pedagogista austriaco Ivan Illich, <em>Descolarizzare la società</em>, pubblicato nel 1971 e uscito in traduzione italiana per Mondadori nel 1972. <a href="#curatornote-ref-5">↑</a></li><li about="https://w3id.org/moro/enoam/data/141305/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Sulla scorta dei movimenti del Sessantotto, erano in corso nel mondo della scuola riflessioni sulla necessità di un allargamento della partecipazione al governo dell’istituzione scolastica (oltre che di un ammodernamento dei metodi di insegnamento e dei contenuti), con proposte in discussione in Parlamento, in un contesto in cui, alle aperture di Riccardo Misasi, ministro della Pubblica Istruzione dal 1970 al 1972, erano seguite le chiusure conservatrici di Oscar Luigi Scalfaro, suo successore nel governo Andreotti II. <a href="#curatornote-ref-6">↑</a></li></ol></body></html>