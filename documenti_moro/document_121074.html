<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.074" name="dcterms.relation"/><meta content="10.48678/unibo/aldomoro1.2.1.074" name="dcterms.identifier"/><meta content="Moro, Aldo, [Il concordato e la pace religiosa. Lo Stato come ordinamento giuridico e i suoi rapporti con gli altri ordinamenti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.074." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il concordato e la pace religiosa. Lo Stato come ordinamento giuridico e i suoi rapporti con gli altri ordinamenti]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Il concordato e la pace religiosa. Lo Stato come ordinamento giuridico e i suoi rapporti con gli altri ordinamenti]</h1><p class="paragraph" data-counter="1" id="p-1">[L’onorevole Moro] Dichiara<sup><a href="#curatornote-1" id="curatornote-ref-1">[1]</a></sup> di votare a favore, sicuro di interpretare in questo modo la coscienza cattolica del popolo italiano, e anche di quella parte cattolica del popolo italiano che milita in altri partiti. Dichiara altresì, che con questo voto į Commissari di parte democristiana non intendono imporre l’affermazione di una maggioranza transitoria, ma vogliono avviare tutta la vita politica italiana verso la pace religiosa, nella certezza che, anche per mezzo del loro contributo, saranno operati nel Concordato<sup><a href="#curatornote-2" id="curatornote-ref-2">[2]</a></sup> quei ritocchi che valgano a rendere i termini della pace religiosa perfettamente aderenti allo spirito liberale e democratico della nostra Costituzione.</p><ol id="curatorNotes"><li about="https://w3id.org/moro/enoam/data/121074/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dichiarando il suo voto sulla proposta di articolo presentata dal presidente Umberto Tupini regolatrice dei rapporti tra Stato e Chiesa: «I loro rapporti sono regolati dai Patti lateranensi».  <a href="#curatornote-ref-1">↑</a></li><li about="https://w3id.org/moro/enoam/data/121074/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al Concordato stipulato l’11 febbraio 1929 in ordine al disciplinamento dei rapporti tra lo Stato italiano e la confessione cattolica. Il Concordato, assieme al Trattato disciplinante i rapporti tra Stato e Chiesa sul piano del diritto internazionale, è parte dei cosiddetti patti lateranensi.  <a href="#curatornote-ref-2">↑</a></li></ol></body></html>