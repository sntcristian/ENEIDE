<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.167" name="dcterms.relation"/><meta content="10.48678/unibo/aldomoro1.4.2.167" name="dcterms.identifier"/><meta content="Moro, Aldo, [Sulla politica economica], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.167." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sulla politica economica]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/enrico-berlinguer" typeof="foaf:Person"/><meta about="https://w3id.org/moro/enoam/data/enrico-berlinguer" content="Enrico Berlinguer" property="rdfs:label"/><meta about="https://w3id.org/moro/enoam/data/enrico-berlinguer" property="owl:sameAs" resource="http://www.wikidata.org/entity/Q164995"/><meta about="https://w3id.org/moro/enoam/data/enrico-berlinguer" content="enrico-berlinguer" property="wdt:P1986"/><meta about="https://w3id.org/moro/enoam/data/enrico-berlinguer" content="Berlinguer, Enrico" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla politica economica]</h1><p class="paragraph" data-counter="1" id="p-1">Le difficoltà della nostra economia, un po’ velate dal dibattito elettorale, ritorneranno in grande evidenza dopo il 20 giugno. I richiami sono venuti da sedi obiettive e qualificate, talvolta propriamente politiche, talvolta no. Ma non sono mancate neppure le speculazioni di parte e gli assurdi tentativi di caricare la <span about="https://w3id.org/moro/enoam/data/142167/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, in questo come in ogni altro campo, di tutte le responsabilità. Eppure gli allarmi, che sono stati manifestati, riecheggiano gli avvertimenti da noi dati responsabilmente in Parlamento ed ai Sindacati e non senza offrire correttivi e contropartite, quali potevano essere giustamente richiesti.</p><p class="paragraph" data-counter="2" id="p-2"><strong>Così è innanzitutto per quanto riguarda il deficit pubblico, che, ad esempio, l’on. <span about="https://w3id.org/moro/enoam/data/142167/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/enrico-berlinguer" typeof="deo:Reference">Berlinguer</span><sup><a href="#curatornote-1" id="curatornote-ref-1">[1]</a></sup> ci rinfaccia come uno dei segni del malgoverno della <span about="https://w3id.org/moro/enoam/data/142167/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Sembra di sognare.</strong></p><p class="paragraph" data-counter="3" id="p-3">È come se il <span about="https://w3id.org/moro/enoam/data/142167/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> non avesse alcuna dimestichezza con il Parlamento, nel quale queste spese vengono decise, facendo i partiti prevalere esigenze politiche, anche in sé apprezzabili, sulla responsabile posizione restrittiva del Governo. Non è difficile valutare in quale misura gli oneri finanziari delle leggi si siano accresciuti nel corso del dibattito politico e parlamentare e spesso su emendamenti comunisti come di altri.</p><p class="paragraph" data-counter="4" id="p-4">Con diversi titolari al Ministero del Tesoro dal 1971 al 1975 il fabbisogno netto del settore pubblico ha raggiunto mediamente il 9% del reddito nazionale contro il 5% del quinquennio precedente. Nel 1973 si è avuta la punta massima, essendo in quell’anno il fabbisogno netto del settore pubblico risultato pari al 12%.</p><p class="paragraph" data-counter="5" id="p-5"><strong>Un fiume di parole e un fiume di propositi di buona volontà caratterizzano le proposizioni di coloro che, dopo aver rilevato l’abnorme livello del deficit del settore pubblico, si propongono di procedere alla sua riconduzione entro livelli più accettabili.</strong></p><p class="paragraph" data-counter="6" id="p-6">Ci si concentra, in genere, sul tema della riduzione della spesa corrente. Quest’ultima, peraltro, una volta assunti gli impegni legislativi, presenta una rigidità al di là di ogni previsione, così da comprimere la spesa in conto capitale che resta forse al di sotto degli obiettivi che dovrebbe conseguire. </p><p class="paragraph" data-counter="7" id="p-7">Il problema dal lato della spesa è in misura notevole quello di un assetto più produttivo dell’amministrazione pubblica, che va riorganizzata con un impegno che deve qualificare la prossima legislatura.</p><p class="paragraph" data-counter="8" id="p-8">Un discorso realistico sul livello del deficit del settore pubblico deve toccare il lato della entrata. Vi sono certo delle lacune e talune vistose. È vero che, nonostante l’armamentario fiscale recentemente posto in essere con la riforma tributaria e con le innovazioni che da essa derivano, ancora il livello del gettito tributario italiano è inferiore a quello dei Paesi più industrializzati del mondo occidentale. In questo settore si deve operare, come, del resto, si è incominciato a fare, con proposte concrete, apprezzate anche dai Sindacati, negli ultimi due governi, ai quali mi riferisco, solo perché ne ebbi la responsabilità.</p><p class="paragraph" data-counter="9" id="p-9"><strong>La <span about="https://w3id.org/moro/enoam/data/142167/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si pone come obiettivo preminente della sua azione di politica economica nella prossima legislatura quello di condurre una politica fiscale capace di assicurare all’erario i frutti della riforma tributaria e delle leggi integrative, successivamente approvate dal Parlamento. </strong></p><p class="paragraph" data-counter="10" id="p-10">Nonostante quel che si è fatto sin qui, non ci dichiariamo soddisfatti dei risultati ottenuti. Ogni sforzo sarà compiuto, specialmente agendo mediante l’inchiesta per campione, accompagnata dalla decisione immediata di sanzioni penali, per aumentare il gettito tributario.</p><p class="paragraph" data-counter="11" id="p-11">Sappiamo che tutto ciò implica un più profondo ed organico impegno dell’amministrazione delle finanze; da quella amministrazione ci proponiamo di partire per rifare l’amministrazione dello Stato.</p><p class="paragraph" data-counter="12" id="p-12">Le difficoltà della nostra economia non derivano però soltanto dal livello del deficit, ma anche della quantità di reddito che si destina ai consumi e dalla ripartizione delle risorse fra consumi e investimenti. Un giudizio sereno ci deve però portare a constatare che dal 1972 al 1975 abbiamo utilizzato, per soddisfare consumi e investimenti, mezzi finanziari eccedenti le risorse che abbiamo prodotto. Questa differenza la si ritrova nel deficit della bilancia dei pagamenti che, anno dopo anno, si è determinato per far fronte ad una situazione sulla quale più volte abbiamo richiamato l’attenzione degli italiani, ma che con le nostre sole forze non siamo riusciti a dominare.</p><p class="paragraph" data-counter="13" id="p-13">In contropartita di questo squilibrio fra risorse prodotte e risorse utilizzate ci ritroviamo con un carico di debiti verso l’estero di oltre 16 miliardi di dollari difficilmente sopportabile per la nostra economia.</p><p class="paragraph" data-counter="14" id="p-14">Non essendo quindi possibile proseguire lungo la strada di ulteriore indebitamento verso l’estero e dovendosi anzi praticare una politica di graduale riduzione dell’indebitamento esterno occorre affrontare con serietà il problema dell’adeguamento del tenore di vita degli italiani alle risorse che realmente l’economia del Paese produce, non dimenticando che una parte delle stesse deve essere destinata alla riduzione del debito verso l’estero.</p><p class="paragraph" data-counter="15" id="p-15">I sacrifici maggiori debbono certamente essere fatti da coloro che stanno meglio. E sacrifici sono necessari, non soltanto per ristabilire un soddisfacente equilibrio economico finanziario, ma anche per tornare alla situazione degli anni ‘50 e degli anni ‘60, nei quali la quota di ricchezza destinata ad investimenti oscillava intorno al 25% contro il 18-19% di oggi. Senza investimenti non soltanto non si creano nuovi posti di lavoro e quindi non si soddisfano le attese dei giovani, ma si rischia di far invecchiare l’apparato produttivo italiano e di emarginarlo giorno per giorno dal contesto internazionale.</p><p class="paragraph" data-counter="16" id="p-16"><strong>I redditi che appartengono alla fascia medio-elevata vanno bloccati per un certo tempo; i redditi più bassi vanno elevati nella misura in cui cresce l’economia del Paese; in aggiunta a ciò, la più incisiva gestione della politica fiscale concorrerà a tagliare i consumi non necessari di quelle categorie e di redditieri che ancora oggi riescono ad evadere le imposte.</strong></p><p class="paragraph" data-counter="17" id="p-17">Vengono in evidenza le forze sociali, chiamate, pur nella loro piena autonomia, ad assumere responsabilità, alle quali corrispondono quelle proprie delle forze politiche. Per grandi problemi, grandi responsabilità.</p><p class="paragraph" data-counter="18" id="p-18">È giusto parlare di ampio consenso, che certo dev’essere perseguito, purché restino ferme le conseguenze istituzionali ed i ruoli rispettivi della maggioranza e dell’opposizione. </p><p class="paragraph" data-counter="19" id="p-19">Emergono dunque, insieme con i contenuti, che debbono avere particolare evidenza, anche i grandi temi degli schieramenti politici.</p><ol id="curatorNotes"><li about="https://w3id.org/moro/enoam/data/142167/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Enrico Berlinguer (1922-1984), politico italiano, segretario del Pci dal 1972 [Dizionario biografico degli italiani, <em>ad vocem</em>]. <a href="#curatornote-ref-1">↑</a></li></ol></body></html>