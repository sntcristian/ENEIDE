<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.046" name="dcterms.relation"/><meta content="10.48678/unibo/aldomoro1.2.2.046" name="dcterms.identifier"/><meta content="Moro, Aldo, [Sui professori universitari perseguitati per ragioni razziali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.046." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sui professori universitari perseguitati per ragioni razziali]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sui professori universitari perseguitati per ragioni razziali]</h1><p class="paragraph" data-counter="1" id="p-1">Come è noto<sup><a href="#curatornote-1" id="curatornote-ref-1">[1]</a></sup>, per il decreto legislativo 5 aprile 1945, n. 238 ai professori che per le leggi razziali erano stati dispensati dal servizio fu accordato, dopo l’abrogazione di quelle leggi, a titolo di parziale compenso, di rimanere in ruolo per cinque anni oltre il limite normale, ossia fino al 75° anno.</p><p class="paragraph" data-counter="2" id="p-2">Successivamente, col decreto legislativo 26 ottobre 1947, n. 1251, fu introdotta una innovazione di carattere generale, consistente nella qualificazione di «professori fuori ruolo» per un periodo di cinque anni dopo la cessazione del servizio in ruolo, con pieno trattamento economico ma con esonero da obblighi didattici. Questo periodo di semi-quiescenza avrebbe dovuto, logicamente, estendersi a tutti, ed avere quindi inizio per la generalità dei professori al 70° anno, e per quella ristrettissima categoria degli ex-perseguitati al 75°. Senonché, sembra per una specie di svista, mentre la prima disposizione fu espressamente emanata, della seconda non è stata fatta parola. </p><p class="paragraph" data-counter="3" id="p-3">Si è giunti ormai all’assurdo dello stato presente, per cui i soli professori esclusi dal beneficio di quella categoria di semi-quiescenza sarebbero proprio coloro che, più degli altri, avrebbero diritto a fruirne. Vale a dire: i professori ex-perseguitati, cessato il servizio di ruolo, sarebbero collocati immediatamente a riposo, senza passare per quella fase intermedia (servizio fuori ruolo), che risponde a evidenti ragioni di opportunità e di giustizia, inquantoché, anche i professori che lasciano la cattedra possono bene essere in grado di svolgere qualche attività meno gravosa, come per esempio direzione di Istituti (specialmente se non sperimentali), incarichi di studi o ricerche, ecc. L’assurdo si rende evidente se si considera che dal 70° al 75° anno i professori ex-perseguitati hanno l’obbligo del lavoro completo, mentre invece gli altri ne sono dispensati, pure avendo l’identico stipendio. In tale modo, in luogo del compenso annunciato e promesso, le vittime della persecuzione razziale riceverebbero un trattamento di speciale sfavore.</p><p class="paragraph" data-counter="4" id="p-4">Né vale il dire che i professori in questione potrebbero, volendo, rinunciare alla suddetta proroga del servizio di ruolo. Tale rinuncia essi non fanno e non possono fare, per manifeste ragioni di dignità, dopo che l’indegna persecuzione razziale li ha allontanati per sei anni dalla scuola e dalla vita civile. Quella proroga è solo un parziale e inadeguato compenso al danno, morale e materiale, da essi subito.</p><p class="paragraph" data-counter="5" id="p-5">È opportuno pertanto un provvedimento riparatore, che conceda anche ai professori universitari ex-perseguitati, come a tutti gli altri, un quinquennio di servizio «fuori ruolo». Un tale provvedimento, relativo a un numero piccolissimo di professori, non importerebbe che una spesa assolutamente minima (cioè la differenza, per quei pochissimi anni, tra la piena pensione e lo stipendio). Mi permetto pertanto di sottoporre all’attenzione della Camera la presente proposta di legge.</p><p>Proposta di legge</p><p>Articolo unico</p><p class="paragraph" data-counter="6" id="p-6">Per i professori universitari riassunti ai sensi dell’articolo 19 del decreto legislativo luogotenenziale 5 aprile 1945, n. 238, le disposizioni di cui al decreto legislativo 26 ottobre 1947, n. 1251, si applicano a partire dal 75° anno di età.</p><ol id="curatorNotes"><li about="https://w3id.org/moro/enoam/data/122046/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per presentare il proprio disegno di legge.  <a href="#curatornote-ref-1">↑</a></li></ol></body></html>