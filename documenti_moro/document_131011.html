<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.011" name="dcterms.relation"/><meta content="10.48678/unibo/aldomoro1.3.1.011" name="dcterms.identifier"/><meta content="Moro, Aldo, [Convegno sull’assistenza sociale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.011." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno sull’assistenza sociale]</title>
<div id="mentionMeta"><meta about="https://w3id.org/moro/enoam/data/maria-pia-dal-canton" typeof="foaf:Person"/><meta about="https://w3id.org/moro/enoam/data/maria-pia-dal-canton" content="Maria Pia Dal Canton" property="rdfs:label"/><meta about="https://w3id.org/moro/enoam/data/maria-pia-dal-canton" property="owl:sameAs" resource="http://www.wikidata.org/entity/Q17280006"/><meta about="https://w3id.org/moro/enoam/data/maria-pia-dal-canton" content="Dal, Canton, Maria, Pia" property="skos:prefLabel"/></div>

</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno sull’assistenza sociale]</h1><p class="paragraph" data-counter="1" id="p-1">Ringrazio molto l'on. <span about="https://w3id.org/moro/enoam/data/131011/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/maria-pia-dal-canton" typeof="deo:Reference">Dal Canton</span> per le sue gentili parole. Ringrazio tutte le autorità e tutti gli amici intervenuti a questo convegno, al quale mi sento veramente onorato e lieto di partecipare.</p><p class="paragraph" data-counter="2" id="p-2">L'importanza dei temi trattati, e trattati con la competenza che conosciamo nei vari relatori, ed il crescente rilievo dei problemi dell'assistenza, dicono qual è il valore del convegno che oggi si inaugura.</p><p class="paragraph" data-counter="3" id="p-3">Era doveroso che io vi partecipasti per sottolineare l'attenzione che il partito rivolge, particolarissima attenzione, a questo lato così notevole della attività sociale. Presi come siamo da quotidiane, prevalenti preoccupazioni di ordine politico, non vogliamo peraltro dimenticare qual è la sostanza profonda del nostro impegno cristiano nella vita sociale. Ecco la ragione per la quale, al di sotto delle strutture politiche, noi fissiamo l'attenzione ai fenomeni sociali della nostra vita e andiamo configurando possibilità e prospettive di interventi sempre più efficaci, allo scopo di soddisfare le esigenze e colmare le lacune che si presentano nella vita sociale.</p><p class="paragraph" data-counter="4" id="p-4">Nessun impegno di carattere politico sarebbe valido se non vi fosse questa sottostante considerazione del tessuto sociale, che noi desideriamo confermare secondo un’alta ispirazione cristiana e con autentico spirito sociale. </p><p class="paragraph" data-counter="5" id="p-5">Ecco perché io sono veramente lieto di essere qui. Lieto di ascoltare, almeno in parte, lo svolgimento dei lavori, lieto di prendere anche -come farò- conoscenza dei risultati di questi studi, per trarre dalle conclusioni motivo di azione in sede di partito, di sollecitazione, per quanto starà in noi, in sede di governo<sup><a href="#curatornote-1" id="curatornote-ref-1">[1]</a></sup>, per una sempre più compiuta azione di assistenza sociale.</p>
<p class="paragraph" data-counter="6" id="p-6">È questo un impegno fondamentale del partito, che io desidero riconfermare in questo momento, rivolgendo un caldo ringraziamento agli organizzatori, ai partecipanti a questo convegno, con l'augurio di pieno successo nel compimento dei loro lavori.</p><ol id="curatorNotes"><li about="https://w3id.org/moro/enoam/data/131011/v1/curatornote-1" id="curatornote-1" property="dcterms:creator" resource="#ValentinaCasini" typeof="fabio:Comment"> Governo Segni II (15 febbraio 1959-24 marzo 1960). <a href="#curatornote-ref-1">↑</a></li></ol></body></html>