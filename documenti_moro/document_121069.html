<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.069" name="dcterms.relation"/><meta content="10.48678/unibo/aldomoro1.2.1.069" name="dcterms.identifier"/><meta content="Moro, Aldo, [Lo Stato e la Chiesa. Lo Stato come ordinamento giuridico e i suoi rapporti con altri ordinamenti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.069." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Lo Stato e la Chiesa. Lo Stato come ordinamento giuridico e i suoi rapporti con gli altri ordinamenti]</title>
<div id="mentionMeta"><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Organizzazione delle Nazioni unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" content="http://www.wikidata.org/entity/Q34651" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/giuseppe-dossetti" typeof="foaf:Person"/><meta about="https://w3id.org/moro/enoam/data/giuseppe-dossetti" content="Giuseppe Dossetti" property="rdfs:label"/><meta about="https://w3id.org/moro/enoam/data/giuseppe-dossetti" property="owl:sameAs" resource="http://www.wikidata.org/entity/Q370039"/><meta about="https://w3id.org/moro/enoam/data/giuseppe-dossetti" content="giuseppe-dossetti" property="wdt:P1986"/><meta about="https://w3id.org/moro/enoam/data/giuseppe-dossetti" content="Dossetti, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Lo Stato e la Chiesa. Lo Stato come ordinamento giuridico e i suoi rapporti con gli altri ordinamenti]</h1><p class="paragraph" data-counter="1" id="p-1">[L’onorevole Moro] Fa osservare<sup><a href="#curatornote-1" id="curatornote-ref-1">[1]</a></sup> che nessuna delle questioni poste in evidenza dalla discussione è pregiudicata dalla dichiarazione contenuta nell’articolo. Infatti, quando si parla dell’ordinamento giuridico internazionale, si prescinde da quella che sarà l’<span about="https://w3id.org/moro/enoam/data/121069/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">organizzazione delle Nazioni unite</span><sup><a href="#curatornote-2" id="curatornote-ref-2">[2]</a></sup>, ma si vuole alludere ad un ordinamento internazionale che ha una vita autonoma ed una originarietà, per cui le norme che esso pone non traggono la loro forza obbligante dalla volontà esclusiva degli Stati membri della comunità ma hanno un potere normativo che spetta agli Stati come tali. Così anche per i singoli Stati non si può non riconoscere i loro ordinamenti come originari, ma tale norma non obbliga ad avere relazioni con tutti gli Stati, comunque costituiti, ma tende solo a precisare che quando lo Stato entra in contatto con gli altri Stati, si pone su di una posizione di parità giuridica, che si esprime attraverso la forma dei trattati internazionali.</p><p class="paragraph" data-counter="2" id="p-2">Analogamente, per quanto attiene alla <span about="https://w3id.org/moro/enoam/data/121069/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, riconoscere nella Costituzione l’originarietà del suo ordinamento, significa porre su di una base di parità i rapporti che verranno a stabilirsi tra Stato e <span about="https://w3id.org/moro/enoam/data/121069/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Come dal riconoscimento dell’originarietà degli Stati scaturisce la necessità di regolare i rispettivi rapporti attraverso trattati, così dal riconoscimento dell’originarietà dell’ordinamento della <span about="https://w3id.org/moro/enoam/data/121069/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> scaturisce la necessità di regolare le materie di comune interesse sulla base di un atto che sia al di fuori dell’ordinamento dello Stato e dell’ordinamento della <span about="https://w3id.org/moro/enoam/data/121069/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>. Questo regolamento sarà fatto successivamente; ed è convinto che anche i colleghi di parte avversa riconosceranno la necessità che lo Stato non vi provveda unilateralmente, ma attraverso un atto bilaterale, come è il concordato. Pertanto l’unica conseguenza che scaturisce dall’ultima parte dell’articolo, è la non ammissibilità di un regolamento unilaterale da parte dello Stato, che incida in materie così profondamente attinenti non solo alla religione, ma alla morale e alla civiltà del popolo italiano.</p><p class="paragraph" data-counter="3" id="p-3">Perciò più che la consistenza concreta dei patti lateranensi<sup><a href="#curatornote-3" id="curatornote-ref-3">[3]</a></sup>, la quale, come ha detto l’onorevole <span about="https://w3id.org/moro/enoam/data/121069/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/giuseppe-dossetti" typeof="deo:Reference">Dossetti</span><sup><a href="#curatornote-4" id="curatornote-ref-4">[4]</a></sup>, può essere oggetto di una revisione che è del resto prevista in un articolo dei patti stessi, crede sia molto più importante affermare nella Costituzione il riconoscimento dell’originarietà dell’ordinamento della <span about="https://w3id.org/moro/enoam/data/121069/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, che ponendo su di un piano di eguaglianza i rapporti tra Stato e <span about="https://w3id.org/moro/enoam/data/121069/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, contribuirà a mantenere quella pace religiosa che oggi regna in Italia.</p><ol id="curatorNotes"><li about="https://w3id.org/moro/enoam/data/121069/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il dibattito è incentrato sulle formulazioni dell’articolo 4 delle relazioni presentate dai due relatori, rispettivamente quella dell’onorevole Giuseppe Dossetti: «Lo Stato si riconosce membro della comunità internazionale e riconosce perciò come originari l’ordinamento giuridico internazionale, gli ordinamenti giuridici degli altri Stati e l’ordinamento della Chiesa» e quella dell’onorevole Mario Cevolotto: «Le norme del diritto delle genti, generalmente riconosciute, sono considerate come parte integrale del diritto della Repubblica italiana». <a href="#curatornote-ref-1">↑</a></li><li about="https://w3id.org/moro/enoam/data/121069/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Organizzazione delle Nazioni Unite è un’organizzazione internazionale fondata il 24 ottobre 1945 allo scopo di mantenere la pace e la sicurezza, sviluppare la cooperazione tra le nazioni e la promozione del rispetto per i diritti umani. <a href="#curatornote-ref-2">↑</a></li><li about="https://w3id.org/moro/enoam/data/121069/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> I Patti lateranensi, firmati l’11 febbraio 1929, si compongono di un Trattato che ha posto fine alla cosiddetta “questione romana” (sorta dopo il 1870 con la conquista italiana di Roma), con relativa convenzione finanziaria, e di un Concordato che regola le condizioni della religione e della Chiesa cattolica in Italia. <a href="#curatornote-ref-3">↑</a></li><li about="https://w3id.org/moro/enoam/data/121069/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Dossetti (1913-1996), docente di Diritto canonico, deputato all’Assemblea costituente per il gruppo democratico cristiano. Si veda la voce del DBI, a firma Paolo Pombeni, 2012. <a href="#curatornote-ref-4">↑</a></li></ol></body></html>