<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.065" name="dcterms.relation"/><meta content="10.48678/unibo/aldomoro1.3.1.065" name="dcterms.identifier"/><meta content="Moro, Aldo, [Articolo per Oggi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.065." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Articolo per «Oggi»]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito socialista democratico italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Articolo per «Oggi»]</h1><p class="paragraph" data-counter="1" id="p-1">Le elezioni amministrative del 6 e 7 novembre scorso<sup><a href="#curatornote-1" id="curatornote-ref-1">[1]</a></sup> sono ancora, a distanza di più di un mese dal loro svolgimento, oggetto di indagine, di interpretazione e di polemica tra i partiti. È ben naturale, del resto, che una manifestazione così larga di volontà del corpo elettorale<sup><a href="#curatornote-2" id="curatornote-ref-2">[2]</a></sup>, e per giunta a circa metà di una legislatura difficile<sup><a href="#curatornote-3" id="curatornote-ref-3">[3]</a></sup>, dia delle indicazioni utili, proponga degli interrogativi, prospetti delle esigenze, si ponga, in una parola, più come un punto di partenza che come un punto di arrivo nello sviluppo della situazione politica. Ci sono dunque dei dati elettorali che bisogna valutare con ponderazione ed obiettività. Ci sono degli insegnamenti elettorali che debbono essere ricevuti dai partiti, ma non solo dai partiti, perché essi s’indirizzano anche all’opinione pubblica in generale ed in particolare a quel settore di elettorato che, per insufficiente informazione e valutazione dei risultati politici, adopera il suo voto talvolta in modo difforme dalle sue vere intenzioni, dai suoi veri interessi, e, in definitiva, dagli interessi generali del Paese. Non è dunque fuor di luogo una breve meditazione sui risultati elettorali<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="2" id="p-2">Ed innanzi tutto occorre ristabilire, di fronte alla violenta polemica deformatrice, alcuni dati nella loro verità. E tra queste verità da ristabilire c’è la dimensione ed il significato del successo elettorale della <span about="https://w3id.org/moro/enoam/data/131065/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Non si può non tenere conto, a questo proposito, innanzi tutto delle difficilissime condizioni nelle quali è stata combattuta la battaglia della <span about="https://w3id.org/moro/enoam/data/131065/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non solo per l’usura derivante dal lungo esercizio del potere, ma anche per l’inevitabile contraccolpo delle difficili vicende verificatesi in questi due primi anni di legislatura, i quali hanno visto la <span about="https://w3id.org/moro/enoam/data/131065/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> far fronte come meglio poteva ad una situazione politica mutevole, agitata e difficile, ed assumersi, come era del resto suo preciso dovere, le indeclinabili e pesanti responsabilità del governo nelle circostanze più sfavorevoli. Si aggiunga che le elezioni amministrative riescono meno a concentrare l’attenzione e l’interesse dell’elettorato che vi partecipa di solito, e vi ha partecipato anche in questa circostanza, in minore misura. </p><p class="paragraph" data-counter="3" id="p-3">È notorio poi che un’attenzione più alta del normale tocca essenzialmente i suffragi che sarebbero naturalmente indirizzati alla <span about="https://w3id.org/moro/enoam/data/131065/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e comunque a partiti più moderati e responsabili. Di più, proprio in rapporto a quell’usura del potere alla quale si faceva cenno innanzi, la competizione amministrativa offre le maggiori possibilità di esplicare i suoi effetti. Accanto infatti agli elementi naturali di distrazione, alle tentazioni rappresentate da grette valutazioni personalistiche e campanilistiche, si pone un meno vivo ed attento apprezzamento dei pur inevitabili riflessi politici delle elezioni amministrative e quindi un più libero sfogo a risentimenti, a malcontenti, a decisioni non politiche ma di opportunità contingente.</p><p class="paragraph" data-counter="4" id="p-4">Considerando infatti le elezioni amministrative rispettivamente del 1951-52 e 1956 rispetto alle successive elezioni politiche del 1953 e del 1958, si nota che la percentuale in meno delle amministrative nei confronti delle politiche è stata per la <span about="https://w3id.org/moro/enoam/data/131065/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> rispettivamente dl 3,8 e del 3,1. Se tale divario, pressoché costante per la <span about="https://w3id.org/moro/enoam/data/131065/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, continuasse a verificarsi nella stessa misura, nelle future elezioni politiche la <span about="https://w3id.org/moro/enoam/data/131065/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> dovrebbe raggiungere una percentuale del 43,8 per cento. Di fronte alla costanza significativa di questi dati appare perciò privo di significato politico il raffronto che è stato fatto tra i dati non omogenei delle elezioni amministrative del 1960 e di quelle politiche del 1958, allo scopo di denunciare lo sconcertante regresso della <span about="https://w3id.org/moro/enoam/data/131065/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e ricavarne motivo per richiamare il nostro partito a battere una strada che esso invece si è preclusa, quella cioè della collaborazione frontista o della svolta a destra.</p><p class="paragraph" data-counter="5" id="p-5">Come è noto, per le elezioni provinciali la <span about="https://w3id.org/moro/enoam/data/131065/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è passata dal 39,2 al 40,3; un progresso questo tanto più rilevante, se si considera che la nuova legge elettorale, favorevole ai partiti minori, ha moltiplicato le candidature e privato la <span about="https://w3id.org/moro/enoam/data/131065/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> dell’apporto che viene alle grandi formazioni politiche dall’applicazione del sistema uninominale. Si noti infatti che contro gli 8.784 candidati del 1956 stanno i circa 10.000 dell’attuale consultazione.</p><p class="paragraph" data-counter="6" id="p-6">I soddisfacenti risultati emersi dall’esame delle votazioni provinciali trovano conferma ed anzi con una maggiore evidenza nelle votazioni comunali. Nei 503 comuni con popolazione superiore ai 10.000 abitanti la <span about="https://w3id.org/moro/enoam/data/131065/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> raggiunge la percentuale del 41,4 superando di 3,3 punti la quotazione del 1956 e negli 82 capoluoghi aumenta di 2 punti, passando dal 32,9 al 34,9. Si tratta di un dato preciso e molto significativo che, se non fosse purtroppo limitato ai comuni nei quali si vota con la proporzionale, darebbe la possibilità di comporre un quadro nazionale più vantaggioso per la <span about="https://w3id.org/moro/enoam/data/131065/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che non quello risultante dalle votazioni per le amministrazioni provinciali. Per quanto riguarda i comuni con popolazione inferiore ai 10.000 abitanti si può solo notare che la <span about="https://w3id.org/moro/enoam/data/131065/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> consegue un notevole successo con la conquista di altri 458 comuni, venendo così ad amministrare 4.001 comuni su 6.138.</p><p class="paragraph" data-counter="7" id="p-7">Queste elezioni hanno dunque confermato, in complesso, la forza dominante della <span about="https://w3id.org/moro/enoam/data/131065/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, la sua posizione e la sua funzione di maggiore partito politico italiano. Pur nell’evoluzione dei tempi che modifica, grado a grado, alcuni dati della realtà politica italiana, continua a manifestarsi una larga convergenza di opinioni intorno allo schieramento politico fondamentale del Paese, caratterizzato da una visione non schematizzata, non unilaterale, non classista della vita sociale, ma con una forte accentuazione sulle esigenze dei ceti popolari e quindi con una larga prospettiva di progresso. È dunque ancora apprezzata una equilibrata sintesi della società italiana, purché essa, rispettando la varietà e la libertà, non faccia concessioni al privilegio e all’egoismo. Un grande partito, che faccia da valido contrappeso alla forza innegabile del partito comunista, non è ritenuto uno strumento di soffocazione e di mortificazione della vita politica italiana, ma invece una garanzia di libertà, a patto appunto che di libertà e di sviluppo economico sociale questo partito sappia farsi propugnatore.</p><p class="paragraph" data-counter="8" id="p-8">Il consenso dell’elettorato – ed è questo un altro dato significativo da mettere in luce – si è indirizzato nel complesso dello schieramento di partiti democratici che hanno lungamente in passato ed anche in questa circostanza condiviso con la <span about="https://w3id.org/moro/enoam/data/131065/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> la responsabilità di governo e della guida ideale della vita democratica del Paese. L’elettorato ha rispettato non soltanto la forza e l’autorità della <span about="https://w3id.org/moro/enoam/data/131065/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ma anche le alte tradizioni ed esperienze politiche di quei partiti che sono ad essa associati in un compito fondamentale qual è quello di difesa della libertà e di garanzia della vita democratica del Paese. Per questi partiti vi è stata in un certo modo una solidale presentazione al Paese proprio in vista del comune importante compito assolto. Non vi è stata polemica tra noi salvo quella obiettiva e misurata, rivolta a rendere chiare le rispettive posizioni politiche.</p><p class="paragraph" data-counter="9" id="p-9">In complesso lo schieramento dei quattro partiti<sup><a href="#curatornote-5" id="curatornote-ref-5">[5]</a></sup> ha superato le posizioni delle elezioni politiche con un aumento, di particolare rilievo, realizzato dal <span about="https://w3id.org/moro/enoam/data/131065/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">partito socialdemocratico</span>. La politica veramente lineare della socialdemocrazia, al di là delle mutevoli esigenze tattiche, ha trovato un elettorato fedele ed anzi in crescita. Un elettorato che ha testimoniato la viva attesa per una politica di sviluppo sociale e di tutela dei ceti popolari, tutta saldata però alla vita democratica del Paese e non soggetta in nessun modo al sospetto che essa possa direttamente o indirettamente compromettere o dare un rilievo secondario alla dignità umana ed alla libertà politica. L’iniziato ampliamento del consenso popolare in questa delicata zona di confine indica che, se si può parlare di uno spostamento a sinistra, esso è da intendere come accresciuta consapevolezza nell’elettorato della compenetrazione necessaria, per un reale e completo sviluppo democratico, della dignità umana, della libertà politica, del progresso sociale.</p><p class="paragraph" data-counter="10" id="p-10">Il consenso evidente dell’elettorato mi pare che convalidi ad un tempo (e non vi è evidentemente contraddizione in questo) le particolari tradizioni e valutazioni dei singoli partiti, per così dire la specifica funzione che essi assolvono nella vita nazionale ed il fatto della convergenza politica da essi realizzata e con la quale essi sono presentati al Paese in queste circostanze. I progressi in complesso realizzati in questo momento difficile stanno ad indicare l’apprezzamento del corpo elettorale per i partiti che hanno avuto una parte così notevole nella formazione e nel consolidamento della nuova democrazia italiana. Ma, venendo essi a così breve distanza dalla coraggiosa assunzione di responsabilità che questi partiti hanno fatto con immediato sacrificio di loro particolari vedute ed a sostegno della democrazia italiana, i progressi significano consenso non solo alla linea politica generale proposta da queste forze politiche, ma anche alle iniziative con le quali essi hanno fronteggiato le immediate ed altrimenti insuperabili difficoltà della situazione politica.</p><p class="paragraph" data-counter="11" id="p-11">L’assolvimento di queste due diverse funzioni, l’una a lunga scadenza con riguardo alla evoluzione della vita politica italiana, l’altra a scadenza immediata con riguardo alle urgenti necessità del presente, non deve essere apparso all’elettorato come espressione di incoerenza, di opportunismo e di debolezza, ma invece come segno di alto senso di responsabilità, di adattamento non mediocre, ma controllato e vigile alle necessità pressanti del momento politico particolare. La verità è che l’elettorato, guardando lontano al di là degli spunti polemici inseriti, dalle ali estreme, nella campagna elettorale, ha trovato giusta e fatto propria la valutazione politica che sta a base della convergenza democratica, alla quale ha riconosciuto quella validità ed attualità di funzione che i partiti hanno poi ancora responsabilmente confermato. Ha ritenuto cioè che forze tutte egualmente preoccupate della difesa della libertà e della salvaguardia delle istituzioni democratiche, di quello cioè che è preliminare ed essenziale, possano ritrovarsi utilmente a sostegno di una formazione governativa la quale, mentre soddisfa a quelle fondamentali esigenze, non pregiudica in nulla le libere evoluzioni della situazione politica e gli approfondimenti ed impegni programmatici che si reputano più opportuni nell’interesse del Paese.</p><p class="paragraph" data-counter="12" id="p-12">Anche questo, dunque, è un insegnamento ed un monito che ci viene dalle elezioni del novembre scorso. La <span about="https://w3id.org/moro/enoam/data/131065/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non solo ha condotto la sua campagna elettorale nei confronti dei partiti che sostengono il governo in spirito di lealtà e di solidarietà, ma ha anche chiaramente indicato il significato politico che essa attribuisce alla collaborazione con i partiti democratici, a quello schieramento politico del quale essa si sente partecipe non per ragioni di opportunità, ma per ragioni politiche di fondo.</p><p class="paragraph" data-counter="13" id="p-13">Essa ha dimostrato infatti voler escludere ogni monopolio del potere, purché il potere sia condiviso con partiti sinceramente democratici; ha mostrato di apprezzare la varietà delle esperienze politiche e delle ispirazioni ideali le quali sappiano comporsi in una costruttiva solidarietà democratica; ha inteso respingere le pericolose suggestioni tendenti a provocare una rozza ed artificiosa assimilazione delle forze politiche italiane, a favorire una radicalizzazione della lotta politica, a spostare a destra lo asse della vita politica italiana. È di fronte a questi pericoli che assume rilievo il fatto della collaborazione democratica, uno schieramento di partiti cioè che dà varietà ed articolazione alla vita politica italiana e allinea forze diverse, ma responsabilmente unite in una resistenza insuperabile di fronte alle minacce totalitarie. Esso serve così a sottolineare, contro false e pericolose assimilazioni, il vero significato politico, l’essenza democratica e popolare, che esce confermata dal consenso elettorale, della <span about="https://w3id.org/moro/enoam/data/131065/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="14" id="p-14">Le forze di destra, malgrado una campagna elettorale estremamente violenta e condotta in obiettive condizioni di vantaggio, escono veramente sconfitte da questa competizione. La percentuale dei voti riportati da queste formazioni (anche se non è possibile identificarle completamente tra loro, collocandole su posizioni di destra estrema), passa dall’11 per cento del 1956 al 9,3 per cento del 1958 all’8,8 per cento del 1960. Ma certo tutto il pericolo della destra non è espresso da queste cifre, anche se esse sono l’indice della scarsa risonanza che posizioni di destra dichiarata hanno nel corpo elettorale. Il pericolo della destra si combatte dunque con una netta caratterizzazione democratica e con l’iniziativa politica dei partiti, in prima linea, per le sue preminenti responsabilità, della <span about="https://w3id.org/moro/enoam/data/131065/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> E perciò conseguentemente a questa impostazione democratica e nello spirito di essa con una resistenza assoluta e senza ombra di cedimento al totalitarismo comunista.</p><p class="paragraph" data-counter="15" id="p-15">Il lieve progresso del <span about="https://w3id.org/moro/enoam/data/131065/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> e la lieve flessione del <span about="https://w3id.org/moro/enoam/data/131065/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> non danno certo ai risultati delle sinistre in questa competizione quel significato di travolgente avanzata comunista che <em>l’Unità</em> vorrebbe accreditare, specie se si consideri che questi partiti per la natura del loro elettorato non registrano diversità apprezzabili tra le elezioni amministrative e quelle politiche e si rilevi che nelle elezioni nei comuni più popolosi il <span about="https://w3id.org/moro/enoam/data/131065/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> risulta in perdita di 0,5 per cento. È, però, questo fatto della vigorosa resistenza del comunismo, il lato oscuro che emerge da queste elezioni e che richiede un attento lavoro di analisi sia sulle ragioni che in determinate zone hanno riportato a questo risultato, sia sulle iniziative da prendere per fronteggiare sempre più efficacemente il pericolo comunista.</p><p class="paragraph" data-counter="16" id="p-16">La <span about="https://w3id.org/moro/enoam/data/131065/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha già posto allo studio con molta serietà questi problemi, ma essa sa in ogni caso di dover operare con mezzi più appropriati nell’ambito ormai tradizionale di una politica di sviluppo democratico e di progresso sociale. Le novità che si registrano nella vita politica richiedono certo novità d’iniziative; ma ciò non può portare fuori da quello che è, prima e più che una tattica di opposizione al comunismo, adesione alla verità, rispondenza alle leggi che regolano la vita sociale, fedeltà all’impegno di fare la società più giusta, più libera ed umana. Questo è certo il primo contributo, ed un contributo permanentemente valido, per la lotta contro il comunismo. Ma di questo problema basilare della vita politica italiana sarà opportuno occuparsi più largamente in un’altra occasione.</p><p>ALDO MORO</p><ol id="curatorNotes"><li about="https://w3id.org/moro/enoam/data/131065/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta delle elezioni amministrative che si erano svolte il 6-7 novembre 1960, insieme alle regionali in Trentino-Alto Adige, a seguito della riforma in senso proporzionale della legge per l’elezione dei consigli provinciali (Legge 10 settembre 1960, n. 962). <a href="#curatornote-ref-1">↑</a></li><li about="https://w3id.org/moro/enoam/data/131065/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Erano andati al voto quasi tutti i comuni capoluogo di provincia. <a href="#curatornote-ref-2">↑</a></li><li about="https://w3id.org/moro/enoam/data/131065/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> III Legislatura (12 giugno 1958 – 15 maggio 1963). <a href="#curatornote-ref-3">↑</a></li><li about="https://w3id.org/moro/enoam/data/131065/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Malgrado una lieve flessione, la Dc restava sopra il 40%; buoni risultati erano stati ottenuti dal Pli e dal Pci, mentre il Psi era stabile. <a href="#curatornote-ref-4">↑</a></li><li about="https://w3id.org/moro/enoam/data/131065/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce ai partiti che sostenevano il Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-5">↑</a></li></ol></body></html>