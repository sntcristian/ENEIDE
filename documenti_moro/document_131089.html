<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.089" name="dcterms.relation"/><meta content="10.48678/unibo/aldomoro1.3.1.089" name="dcterms.identifier"/><meta content="Moro, Aldo, [Articolo per Orizzonti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.089." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Articolo per «Orizzonti»]</title>
<div id="mentionMeta"><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Articolo per «Orizzonti»]</h1><p class="paragraph" data-counter="1" id="p-1">L’attesa che l’annuncio del Congresso Nazionale di <span about="https://w3id.org/moro/enoam/data/131089/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-1" id="curatornote-ref-1">[1]</a></sup> ha suscitato nell’opinione pubblica, l’eco e le ripercussioni, nell’ambiente politico, delle prese di posizione degli esponenti democristiani hanno posto il nostro partito ancora una volta al centro dell’interesse nazionale. Tutti, ormai, amici ed avversari, si riferiscono a questo avvenimento del quale non si può disconoscere, quali che siano le proprie preferenze, l’importanza obiettiva, perché questa assise congressuale riguarda il maggior partito italiano e perché è evidente il riflesso che esso è destinato ad avere sull’avvenire della democrazia italiana. Ma è importante anche sottolineare il modo secondo il quale si giunge all’incontro di <span about="https://w3id.org/moro/enoam/data/131089/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> e cioè il significato e valore del dibattito precongressuale che ha impegnato per oltre due mesi dirigenti e iscritti della <span about="https://w3id.org/moro/enoam/data/131089/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="2" id="p-2">I delegati che fra poche ore prenderanno posto al Teatro San Carlo di <span about="https://w3id.org/moro/enoam/data/131089/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> sono stati eletti a conclusione di una serie di assemblee sezionali e provinciali, di un’ampia e profonda discussione politica che testimonia non solo del rispetto formale per il metodo democratico, ma soprattutto dell’autonomia reale garantita agli iscritti nella formazione, dal basso, della volontà politica del partito.</p><p class="paragraph" data-counter="3" id="p-3">Questo processo di determinazione di un preciso orientamento, svoltosi a tutti i livelli della vita del partito, si è accompagnato ad una libera e ricca discussione sui giornali democristiani, da quelli locali a quelli nazionali, i quali hanno dato una esauriente esposizione dei vari atteggiamenti politici presenti nella <span about="https://w3id.org/moro/enoam/data/131089/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="4" id="p-4">Ciò non solo dimostra il sostanziale attaccamento dei democristiani al proprio partito ed il loro vivo senso di responsabilità, ma convalida una effettiva aderenza a quei valori di libertà proposti sì al Paese, ma prima ancora vissuti nella esperienza interna di partito.</p><p class="paragraph" data-counter="5" id="p-5">Una così aperta circolazione d’idee, un così libero e spontaneo manifestarsi della volontà degli iscritti, una così democratica indicazione di rappresentanti al congresso nazionale ha giovato o nociuto al mantenimento dell’unità del partito, ha facilitato od ostacolato la definizione di chiare prospettive politiche?</p><p class="paragraph" data-counter="6" id="p-6">Sin dal mio discorso di <span about="https://w3id.org/moro/enoam/data/131089/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/bari" typeof="deo:Reference">Bari</span><sup><a href="#curatornote-2" id="curatornote-ref-2">[2]</a></sup>, con il quale avviai l’esposizione dei temi che consideravo indispensabile proporre alla riflessione dei democratici cristiani, rivolsi agli amici un invito cordiale ad evitare, anche nell’asprezza della battaglia congressuale, personalismi, esasperazioni, durezze, disconoscimenti della verità, tutte le posizioni che potessero obiettivamente, anche in presenza delle migliori intenzioni, deformare o danneggiare la <span about="https://w3id.org/moro/enoam/data/131089/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="7" id="p-7">Questo appello ha trovato una risposta positiva, confortante per chiunque sia convinto dell’insostituibile valore della unità della <span about="https://w3id.org/moro/enoam/data/131089/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Del resto, non ho mai dubitato dello spirito unitario, dell’indissolubile vincolo che cementa nella varietà delle posizioni, l’unità del nostro partito. A chi mi chiedeva se ritenevo che l’unità della <span about="https://w3id.org/moro/enoam/data/131089/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> corresse effettivi rischi, ho risposto, proprio durante il dibattito precongressuale, che niente autorizza a credere che, in questo momento delicato e difficile, vengano meno la consapevolezza ed il senso di responsabilità che hanno finora sostenuto i democratici cristiani ed hanno contribuito ad assicurare l’unità del partito.</p><p class="paragraph" data-counter="8" id="p-8">Ci sono state, è vero, punte polemiche eccessivamente aspre ma si è trattato di episodi marginali o di espressioni di un temporaneo nervosismo che non intaccano il positivo quadro d’assieme.</p><p class="paragraph" data-counter="9" id="p-9">Ad un risultato così rilevante siamo giunti anche al termine di questa accesa campagna precongressuale, perché è prevalso ancora una volta il senso di responsabilità dei democratici cristiani, ma anche perché nessuna voce è stata mortificata o ridotta al silenzio, perché per chiari segni appare che nessuna è destinata ad essere trascurata anche in avvenire, perché è stato sollecitato il concorso di tutti, perché non si è mai cercata quell’unanimità coatta che è la legge avvilente dei partiti totalitari.</p><p class="paragraph" data-counter="10" id="p-10">All’attento osservatore dotato d’un minimo d’obiettività, non può essere sfuggita la diversità sostanziale tra il nostro dibattito e quello, guidato dall’alto, che contemporaneamente si è svolto nel partito comunista sotto la spinta di un profondo disagio provocato tra iscritti ed elettori dai dissensi all’interno del mondo sovietico<sup><a href="#curatornote-3" id="curatornote-ref-3">[3]</a></sup>, dalla violenta lotta condotta contro il cosiddetto gruppo degli «antipartito»<sup><a href="#curatornote-4" id="curatornote-ref-4">[4]</a></sup>, dal riacutizzarsi, in funzione meramente strumentale, del processo di destalinizzazione.</p><p class="paragraph" data-counter="11" id="p-11">La radice profondamente illiberale del comunismo è emersa anche in questa circostanza specie con il tentativo, così raramente messo in atto, di rovesciare all’esterno, in un frontale attacco alla <span about="https://w3id.org/moro/enoam/data/131089/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la tensione interna, non solo emotiva ma spesso di natura morale, diffusa tra le masse periferiche del <span about="https://w3id.org/moro/enoam/data/131089/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.I.</span></p><p class="paragraph" data-counter="12" id="p-12">Alla semplicità e drammatica evidenza di interrogativi su aspetti essenziali della realtà politica e di partito si è preferito non dare risposta, perché, se una verità si fosse dovuta dire, questa avrebbe scardinato dalle fondamenta un sistema retto sull’alienazione della persona umana, sull’appiattimento della vita sociale, sulla sistematica mortificazione di ogni impulso ideale. Ma la risposta ai grandi problemi della società moderna che i comunisti non hanno potuto dare nella gelida tutela di una posizione di potere, che non può essere messa in discussione, è venuta dal democratico dibattito della <span about="https://w3id.org/moro/enoam/data/131089/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che si è preparata al suo Congresso nella libertà e nell’intento di servire coerentemente la causa della libertà nel nostro paese.</p><p class="paragraph" data-counter="13" id="p-13">Il rispetto pieno del metodo democratico non nuoce mai, dunque, alla vita di un partito, alla sua interiore unità, alla definizione di chiare prospettive politiche.</p><p class="paragraph" data-counter="14" id="p-14">Quanti avevano temuto in buona fede o per diffidenza pregiudiziale che la <span about="https://w3id.org/moro/enoam/data/131089/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> intendesse eludere le scelte che l’attuale realtà politica propone, possono constatare che ciò non è avvenuto per l’ampiezza del dibattito politico, per la varietà e complessità dei temi affrontati, per lo sforzo di approfondimento delle impostazioni ideali, programmatiche e politiche, che sostengono la funzione storica del nostro partito in una sempre attenta valutazione della situazione nazionale in tutti i suoi aspetti.</p><p class="paragraph" data-counter="15" id="p-15">Se nessuna reticenza ha contraddistinto la fase preparatoria del Congresso, tanto meno ciò potrà avvenire in quella risolutiva che si svolgerà a <span about="https://w3id.org/moro/enoam/data/131089/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>.</p><p class="paragraph" data-counter="16" id="p-16">Credo che al di là delle legittime diversità di tono e di accenti, delle preferenze sui modi ed i tempi dell’azione politica a breve distanza, esista, oggi più di ieri, sui motivi di fondo, sulle prospettive essenziali della vita nazionale, una larga opinione comune nel nostro partito, una omogenea piattaforma sulla quale muoversi al servizio del Paese, nella continuità di un impegno che la <span about="https://w3id.org/moro/enoam/data/131089/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> persegue da oltre sedici anni.</p><p class="paragraph" data-counter="17" id="p-17">Quali che siano le espressioni concrete in sede congressuale, questa piattaforma potrà esprimersi in una maggioranza politica capace di assumere una responsabile funzione di guida con tutto il prestigio e la forza di cui deve godere chi si trovi ad affrontare, in posizioni di tanto rilievo, le delicate e difficili vicende del Paese.</p><p class="paragraph" data-counter="18" id="p-18">La parola è al partito nella sua espressione più alta, il Congresso, fonte di ogni orientamento e di ogni determinazione politica. E possiamo confermare ancora che nessuna decisione verrà presa, nessuna linea politica verrà impostata che intacchi in alcun modo le ragioni autonome della nostra presenza nella vita politica italiana, gli obiettivi propri della nostra azione, il significato della <span about="https://w3id.org/moro/enoam/data/131089/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella vita nazionale.</p><p class="paragraph" data-counter="19" id="p-19">L’elettorato potrà riconoscere, domani come oggi, il partito cui ha dato la propria fiducia. Ed in particolare l’elettorato cattolico al quale ripetiamo che non c’è da temere che la <span about="https://w3id.org/moro/enoam/data/131089/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> dimentichi o trascuri il mandato che ha ricevuto per la difesa dei valori morali e religiosi, per la salvaguardia delle tradizioni e del costume del nostro popolo, per quanto ciò possa essere fatto in sede politica, per l’assicurazione della presenza libera ed efficace della Chiesa anche nella società italiana.</p><p class="paragraph" data-counter="20" id="p-20">Sono obiettivi, questi, che si perseguono naturalmente nella vita democratica sulla scia della tradizione degasperiana e cioè nel leale rapporto tra partiti che hanno trovato un terreno comune per il loro incontro ed affidano le loro ragioni alla libertà, alla persuasione, al rispetto.</p><p class="paragraph" data-counter="21" id="p-21">La <span about="https://w3id.org/moro/enoam/data/131089/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è infatti consapevole delle responsabilità che le derivano quale partito al quale i cattolici danno la loro fiducia sul piano politico, come è consapevole del valore storico che ha avuto l’inserimento che esso ha perseguito delle masse cattoliche nella vita dello Stato superando antiche antinomie, rimarginando dolorose lacerazioni, ricomponendo, in un clima di pace civile, l’unità nazionale.</p><p class="paragraph" data-counter="22" id="p-22">Nel rifiuto di ogni integralismo e di ogni forma d’intolleranza, essa ispira la sua azione politica ai fondamentali principi della dottrina sociale cristiana e trae da ciò la forza per corrispondere, nell’ambito delle sue competenze, alle attese dei cattolici italiani; ma ancora, nel farsi portatrice della vocazione civile e democratica dei cattolici, concorre a rendere possibili costruttive intese con le altre forze democratiche ed a valorizzare sul terreno democratico, gli ideali umani, sociali e politici, con i quali i cattolici, operando in sede politica, contribuiscono potentemente a valorizzare, nel grande crogiuolo della moderna esperienza politica, una società umana, libera e giusta.</p><p class="paragraph" data-counter="23" id="p-23">Punto di mediazione tra forze idealmente e storicamente diverse, la <span about="https://w3id.org/moro/enoam/data/131089/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> esprime una sintesi politica ed umana alla quale possono fare utile riferimento – come è avvenuto in tutti questi anni – grandi masse di popolo, quella larga maggioranza dei cittadini che si ritrovano solidali in una visione libera, democratica, aperta dello Stato e della società italiana.</p><p class="paragraph" data-counter="24" id="p-24">In questa prospettiva c’è posto per ogni uomo, per tutti gli uomini, per tutte le energie che la comunità nazionale è capace di sprigionare nella sua dinamica interna.</p><p class="paragraph" data-counter="25" id="p-25">Ogni disegno di civile ed umana crescita nella vita sociale l’abbiamo fatto nostro per l’avvenire; ogni legittima attesa, ogni autentica speranza, ogni esigenza che sorga dal vivo del corpo sociale, ci interessa e ci appartiene.</p><p class="paragraph" data-counter="26" id="p-26">Noi crediamo sinceramente che il congresso di <span about="https://w3id.org/moro/enoam/data/131089/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> costituirà per il suo svolgimento e le sue conclusioni un convincente atto di fiducia dei democristiani nel patrimonio delle loro idee, dei loro programmi, delle loro impostazioni politiche; promuoverà, a sua volta, un rinnovato atto di fiducia da parte dell’elettorato nella <span about="https://w3id.org/moro/enoam/data/131089/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in virtù della sua piena idoneità a promuovere l’ordinato sviluppo della società italiana.</p><ol id="curatorNotes"><li about="https://w3id.org/moro/enoam/data/131089/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-1">↑</a></li><li about="https://w3id.org/moro/enoam/data/131089/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce all’intervento del 19 novembre 1961 al XVI congresso provinciale della D.C. di Bari. Il testo del discorso è riportato nel presente volume. <a href="#curatornote-ref-2">↑</a></li><li about="https://w3id.org/moro/enoam/data/131089/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama il XX e il XXII Congresso del Pcus del 1956 e 1961, in occasione dei quali il segretario Nikita Chruščëv denunciò i crimini commessi da Stalin, e le ripercussioni sui partiti comunisti dell’Europa occidentale. <a href="#curatornote-ref-3">↑</a></li><li about="https://w3id.org/moro/enoam/data/131089/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Tale espressione era stata utilizzata da Chruščëv nel giugno 1957 per indicare Molotov, Kaganovič, Malenkov, uomini vicini a Stalin negli anni Trenta, che avevano progettato di deporlo contestandone le scelte di politica interna ed estera. <a href="#curatornote-ref-4">↑</a></li></ol></body></html>