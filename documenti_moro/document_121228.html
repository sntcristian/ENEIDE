<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.228" name="dcterms.relation"/><meta content="10.48678/unibo/aldomoro1.2.1.228" name="dcterms.identifier"/><meta content="Moro, Aldo, Il triangolo dell’emigrazione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.228." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Il triangolo dell’emigrazione</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/cecoslovacchia" typeof="dcterms:Location"/><meta about="https://w3id.org/moro/enoam/data/cecoslovacchia" content="Cecoslovacchia" property="rdfs:label"/><meta about="https://w3id.org/moro/enoam/data/cecoslovacchia" property="owl:sameAs" resource="http://www.wikidata.org/entity/Q33946"/><meta about="https://w3id.org/moro/enoam/data/repubblica-socialista-federale-di-jugoslavia" typeof="dcterms:Location"/><meta about="https://w3id.org/moro/enoam/data/repubblica-socialista-federale-di-jugoslavia" content="Jugoslavia" property="rdfs:label"/><meta about="https://w3id.org/moro/enoam/data/repubblica-socialista-federale-di-jugoslavia" property="owl:sameAs" resource="http://www.wikidata.org/entity/Q83286"/><meta about="https://w3id.org/moro/enoam/data/francia" typeof="dcterms:Location"/><meta about="https://w3id.org/moro/enoam/data/francia" content="Francia" property="rdfs:label"/><meta about="https://w3id.org/moro/enoam/data/francia" property="owl:sameAs" resource="http://www.wikidata.org/entity/Q142"/><meta about="https://w3id.org/moro/enoam/data/belgio" typeof="dcterms:Location"/><meta about="https://w3id.org/moro/enoam/data/belgio" content="Belgio" property="rdfs:label"/><meta about="https://w3id.org/moro/enoam/data/belgio" property="owl:sameAs" resource="http://www.wikidata.org/entity/Q31"/><meta about="https://w3id.org/moro/enoam/data/inghilterra" typeof="dcterms:Location"/><meta about="https://w3id.org/moro/enoam/data/inghilterra" content="Inghilterra" property="rdfs:label"/><meta about="https://w3id.org/moro/enoam/data/inghilterra" property="owl:sameAs" resource="http://www.wikidata.org/entity/Q21"/><meta about="https://w3id.org/moro/enoam/data/svizzera" typeof="dcterms:Location"/><meta about="https://w3id.org/moro/enoam/data/svizzera" content="Svizzera" property="rdfs:label"/><meta about="https://w3id.org/moro/enoam/data/svizzera" property="owl:sameAs" resource="http://www.wikidata.org/entity/Q39"/><meta about="https://w3id.org/moro/enoam/data/germania" typeof="dcterms:Location"/><meta about="https://w3id.org/moro/enoam/data/germania" content="Germania" property="rdfs:label"/><meta about="https://w3id.org/moro/enoam/data/germania" property="owl:sameAs" resource="http://www.wikidata.org/entity/Q183"/><meta about="https://w3id.org/moro/enoam/data/austria" typeof="dcterms:Location"/><meta about="https://w3id.org/moro/enoam/data/austria" content="Austria" property="rdfs:label"/><meta about="https://w3id.org/moro/enoam/data/austria" property="owl:sameAs" resource="http://www.wikidata.org/entity/Q40"/><meta about="https://w3id.org/moro/enoam/data/scandinavia" typeof="dcterms:Location"/><meta about="https://w3id.org/moro/enoam/data/scandinavia" content="Scandinavia" property="rdfs:label"/><meta about="https://w3id.org/moro/enoam/data/scandinavia" property="owl:sameAs" resource="http://www.wikidata.org/entity/Q21195"/><meta about="https://w3id.org/moro/enoam/data/australia" typeof="dcterms:Location"/><meta about="https://w3id.org/moro/enoam/data/australia" content="Australia" property="rdfs:label"/><meta about="https://w3id.org/moro/enoam/data/australia" property="owl:sameAs" resource="http://www.wikidata.org/entity/Q408"/><meta about="https://w3id.org/moro/enoam/data/canada" typeof="dcterms:Location"/><meta about="https://w3id.org/moro/enoam/data/canada" content="Canada" property="rdfs:label"/><meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/argentina" typeof="dcterms:Location"/><meta about="https://w3id.org/moro/enoam/data/argentina" content="Argentina" property="rdfs:label"/><meta about="https://w3id.org/moro/enoam/data/argentina" property="owl:sameAs" resource="http://www.wikidata.org/entity/Q414"/><meta about="https://w3id.org/moro/enoam/data/messico" typeof="dcterms:Location"/><meta about="https://w3id.org/moro/enoam/data/messico" content="Messico" property="rdfs:label"/><meta about="https://w3id.org/moro/enoam/data/messico" property="owl:sameAs" resource="http://www.wikidata.org/entity/Q96"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/organizzazione-per-la-cooperazione-economica-europea" typeof="foaf:Organization"/><meta about="https://w3id.org/moro/enoam/data/organizzazione-per-la-cooperazione-economica-europea" content="OECE" property="rdfs:label"/><meta about="https://w3id.org/moro/enoam/data/organizzazione-per-la-cooperazione-economica-europea" property="owl:sameAs" resource="http://www.wikidata.org/entity/Q3057312"/><meta about="https://w3id.org/moro/enoam/data/america-meridionale" typeof="dcterms:Location"/><meta about="https://w3id.org/moro/enoam/data/america-meridionale" content="Sud America" property="rdfs:label"/><meta about="https://w3id.org/moro/enoam/data/america-meridionale" property="owl:sameAs" resource="http://www.wikidata.org/entity/Q18"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Il triangolo dell’emigrazione</h1><p class="paragraph" data-counter="1" id="p-1">L’altalena cui spesso si abbandona la nostra opinione pubblica, che passa da eccessi di verbali ottimismi a manie di mortificanti pessimismi, non deve far perdere di vista, anche e soprattutto per ciò che concerne l’emigrazione, i reali termini del problema. D’un fatto ci si può tuttavia senz’altro compiacere ed è che, ad onta dei lunghi anni durante i quali la nostra coscienza emigratoria era stata artificiosamente assopita, esiste ormai un interesse non superficiale intorno alle questioni relative all’eccedenza di mano d’opera da assorbire trasferendola all’estero, e che molti sono coloro che appassionatamente si dedicano a chiarirsele ed a chiarircele. </p><p><em>Al Parlamento</em></p><p class="paragraph" data-counter="2" id="p-2">Basterebbe ricordare che ben 21 sono stati gli oratori che nei due rami del parlamento hanno preso la parola, in sede di bilancio degli Esteri, su un importante problema per farsi un’idea della eco avuta nel paese dalla politica diretta a trovare per i nostri lavoratori, che non abbiano in <span about="https://w3id.org/moro/enoam/data/121228/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> adeguata occupazione, nuovi sbocchi ed a garantire a chi già si è trasferito all’estero dignità di condizioni e tutela di diritti. </p><p class="paragraph" data-counter="3" id="p-3">Né di emigrazione si parla solo tra di noi: se ne parla molto in sede di trattative per accordi bilaterali tra l’<span about="https://w3id.org/moro/enoam/data/121228/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed i paesi che le dimostrano comprensione ed amicizia ed in seno ai consessi, alle conferenze, alle riunioni che abbiano come scopo l’organizzazione europea ed in genere come base la collaborazione internazionale. Non passa settimana senza che il problema dell’eccedenza di mano d’opera e quello collegato, perché del primo parzialmente risolutivo, dell’emigrazione, non vengano sottoposti, con serietà di argomenti e ricchezza di documentazioni, all’attenzione dei vari paesi direttamente o indirettamente interessati. </p><p class="paragraph" data-counter="4" id="p-4">È un lavoro che esige pazienza da certosini e che non può dare smaglianti ed immediati risultati. Ma deve esserne dato atto ai servizi del Ministero degli Esteri che, chiamati ad interessarsi del problema, non solo hanno trovato disarticolato ed esautorato l’organismo un tempo preposto alla emigrazione ma hanno avuto assegnazioni di fondi del tutto inadeguati.</p><p><em>20 accordi internazionali</em></p><p class="paragraph" data-counter="5" id="p-5">Dire a mo’ di vanto che più di una ventina di accordi internazionali in materia di emigrazione sono stati conclusi durante gli ultimi due anni, non aiuterebbe a far capire quale somma di energie sia stata spesa per migliorare le condizioni del nostro lavoratore in cerca di sistemazione fuori i confini della <span about="https://w3id.org/moro/enoam/data/121228/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Patria</span>. Ma del pari ingiusto è lo sbandierare le 200.000 partenze del 1948 e le altrettante se non meno del 1949 come risultato troppo al di sotto dello sperato e troppo lontano dal traguardo delle 350-400 mila unità indicato per ridare una certa normalità al mercato del lavoro italiano.</p><p class="paragraph" data-counter="6" id="p-6">I nostri sforzi hanno cozzato sempre contro difficoltà che, non sempre agevolmente prevedibili, non per questo sono riuscite a disarmare i nostri negoziatori, i quali, al centro e alla periferia, hanno accettato la lotta, anche quando le prospettive sono andate perdendo la loro tinta rosea e le armi si sono rivelate impari alla bisogna. </p><p class="paragraph" data-counter="7" id="p-7">Un breve giro d’orizzonte dovrebbe far orientare anche i più sprovvisti della materia, purché onesti ed in buona fede. </p><p><em>Paesi di assorbimento</em> </p><p class="paragraph" data-counter="8" id="p-8">Tutti i paesi al di là della cortina di ferro sono praticamente esclusi dal raggio di irradiazione dei nostri emigranti: ultima riprova la denuncia da parte della <span about="https://w3id.org/moro/enoam/data/121228/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/cecoslovacchia" typeof="deo:Reference">Cecoslovacchia</span> della convenzione che pur non prevedeva il trasferimento di un gran numero di unità lavorative. Per la <span about="https://w3id.org/moro/enoam/data/121228/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/repubblica-socialista-federale-di-jugoslavia" typeof="deo:Reference">Jugoslavia</span> non c’è che da stare a vedere; ma nel migliore dei casi si tratterebbe soltanto di certe categorie di operai specializzati. Per il resto i mercati europei rivelano difficoltà insormontabili per l’ulteriore assorbimento di mano d’opera e la <span about="https://w3id.org/moro/enoam/data/121228/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/francia" typeof="deo:Reference">Francia</span> soltanto ci fa intravedere la continuazione di alcuni sbocchi. Assai poco nel <span about="https://w3id.org/moro/enoam/data/121228/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/belgio" typeof="deo:Reference">Belgio</span>, in <span about="https://w3id.org/moro/enoam/data/121228/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/inghilterra" typeof="deo:Reference">Inghilterra</span> ed in <span about="https://w3id.org/moro/enoam/data/121228/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/svizzera" typeof="deo:Reference">Svizzera</span>; niente in <span about="https://w3id.org/moro/enoam/data/121228/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/germania" typeof="deo:Reference">Germania</span>, in <span about="https://w3id.org/moro/enoam/data/121228/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/austria" typeof="deo:Reference">Austria</span>, nei <span about="https://w3id.org/moro/enoam/data/121228/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/scandinavia" typeof="deo:Reference">paesi scandinavi</span>.</p><p class="paragraph" data-counter="9" id="p-9">Nei paesi anglo-sassoni un’intensa azione ci ha impegnati soprattutto per rimuovere i vari ostacoli che si frappongono all’entrata dei lavoratori.</p><p class="paragraph" data-counter="10" id="p-10">L’<span about="https://w3id.org/moro/enoam/data/121228/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/australia" typeof="deo:Reference">Australia</span> ed il <span about="https://w3id.org/moro/enoam/data/121228/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/canada" typeof="deo:Reference">Canada</span> tuttavia indicano un costante, sia pur lieve, aumento che forse si accentuerebbe maggiormente se fosse già compiuto l’assorbimento delle “displaced persons” per le quali esiste un regime preferenziale. </p><p><em>America Latina: valvola di sicurezza</em></p><p class="paragraph" data-counter="11" id="p-11">Restano i paesi dell’<span about="https://w3id.org/moro/enoam/data/121228/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> che dovrebbero, per davvero, funzionare da valvole di sicurezza per la nostra eccedenza demografica. Qui non osterebbero né ragioni politiche, né intolleranze religiose, né difficoltà sociali o razziali. Il nostro interesse, anzi, di meglio utilizzare l’elemento umano di cui con tanta abbondanza disponiamo coinciderebbe con il loro, di popolare – cioè di arricchire – i vasti territori ancora scarsamente messi a valore per deficienza di braccia. Ma ecco che un altro ostacolo si è frapposto al desiderio comune dell’<span about="https://w3id.org/moro/enoam/data/121228/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e dei paesi sud-americani di collaborare intimamente nel campo dell’emigrazione: la mancanza di capitali necessari per lo sfruttamento di quei territori. </p><p class="paragraph" data-counter="12" id="p-12">Dall’<span about="https://w3id.org/moro/enoam/data/121228/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/argentina" typeof="deo:Reference">Argentina</span> al <span about="https://w3id.org/moro/enoam/data/121228/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/messico" typeof="deo:Reference">Messico</span> le prospettive potenziali sono più o meno illimitate, ma fintanto che non si giungerà a quell’accordo triangolare tra capitali (che dovrebbero essere forniti in sede internazionale) territori (<span about="https://w3id.org/moro/enoam/data/121228/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>) ed elemento umano (<span about="https://w3id.org/moro/enoam/data/121228/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>) che il nostro governo sta cercando di far prendere in considerazione in sede competente, alla domanda, tante volte ripetutaci: c’è o non c’è speranza immediata di larghi sbocchi emigratori, la risposta dovrà essere, con rincrescimento, sostanzialmente negativa.</p><p class="paragraph" data-counter="13" id="p-13">Continuerà, è vero, quella emigrazione di “chiamata” che noi siamo senz’altro disposti a riconoscere come la più normale, sicura e felice che, però, resta condizionata alle possibilità di assorbimento dei mercati del lavoro stranieri ed alle disponibilità di capitali nei vari investimenti. Ciò, tuttavia, non dovrà diminuire gli sforzi atti a promuovere un’emigrazione organizzata così da rispondere all’urgere di sempre nuove migliaia di unità lavorative, che aspirano a continuare la tradizione italiana di fornire i migliori ed i più tenaci coloni del mondo.</p><p><em>Africa e lavoro africano</em></p><p class="paragraph" data-counter="14" id="p-14">Nell’attesa che il via venga dato al piano americano di valorizzazione delle aree depresse, che dovrebbe riaprire anche l’<span about="https://w3id.org/moro/enoam/data/121228/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> al lavoro italiano, noi non intendiamo restare inoperosi. Ed è per questo che un’intensa azione di convincimento è in atto nei confronti dell’<span about="https://w3id.org/moro/enoam/data/121228/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/organizzazione-per-la-cooperazione-economica-europea" typeof="deo:Reference">OECE</span><sup><a href="#curatornote-1" id="curatornote-ref-1">[1]</a></sup> per ottenere degli aiuti iniziali per lo sviluppo dell’emigrazione. Contemporaneamente nostri esperti sono già in loco per condurre approfondite indagini sulle possibilità di impianto di un certo numero di aziende agricole in alcuni paesi dell’<span about="https://w3id.org/moro/enoam/data/121228/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span> alle quali dovranno affluire alcune migliaia di agricoltori italiani.</p><p class="paragraph" data-counter="15" id="p-15">Mentre dunque ripetiamo che le prospettive non sono attualmente molto favorevoli soprattutto per quel che si riferisce al mercato europeo ed avvertiamo che i piani per il <span about="https://w3id.org/moro/enoam/data/121228/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/america-meridionale" typeof="deo:Reference">Sud-America</span> devono ancora essere concretizzati; non ci pare tuttavia il caso di consigliare di abbandonare la lizza perché, non appena il punto IV<sup><a href="#curatornote-2" id="curatornote-ref-2">[2]</a></sup> diverrà una realtà, l’<span about="https://w3id.org/moro/enoam/data/121228/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha la possibilità di mettere in valore la sua migliore carta in campo internazionale: quella dell’emigrazione.</p><ol id="curatorNotes"><li about="https://w3id.org/moro/enoam/data/121228/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Oece è l’Organizzazione per la cooperazione economica europea, istituita il 16 aprile 1948 a Parigi.  <a href="#curatornote-ref-1">↑</a></li><li about="https://w3id.org/moro/enoam/data/121228/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al cosiddetto Punto IV dell’<em>Inaugural</em> <em>address</em> del presidente degli Stati Uniti Henry S. Truman del 20 gennaio 1949, dopo la vittoria alle elezioni presidenziali. In esso Truman ha sostenuto l’idea di un programma di sostegno alle aree sottosviluppate del pianeta.  <a href="#curatornote-ref-2">↑</a></li></ol></body></html>