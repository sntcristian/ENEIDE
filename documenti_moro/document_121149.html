<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.149" name="dcterms.relation"/><meta content="10.48678/unibo/aldomoro1.2.1.149" name="dcterms.identifier"/><meta content="Moro, Aldo, Osservatorio 1 (luglio-agosto 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.149." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 1 (luglio-agosto 1947)</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 1 (luglio-agosto 1947)</h1><p class="paragraph" data-counter="1" id="p-1">A breve distanza dalla fine delle ostilità, e quando ancora il trattato di pace non è stato ratificato da tutte le potenze interessate<sup><a href="#curatornote-1" id="curatornote-ref-1">[1]</a></sup>, l’<span about="https://w3id.org/moro/enoam/data/121149/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è stata invitata in condizioni di parità alla conferenza internazionale per la cooperazione europea in relazione all’attuazione del piano Marshall<sup><a href="#curatornote-2" id="curatornote-ref-2">[2]</a></sup>. Rileviamo con compiacimento questo ritorno del nostro paese in condizioni di piena dignità nella comunità dei popoli, non solo per quel che esso rappresenta per l’<span about="https://w3id.org/moro/enoam/data/121149/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ma pure perché rinnova la fiducia nella collaborazione internazionale e dà il segno di una confortante distensione degli animi. Questo fatto consolante non è tanto conseguenza della buona volontà degli uomini, quanto della forza delle cose. Esso perciò rappresenta la sconfitta della guerra, ne dice la feroce inutilità, richiama allo spontaneo irresistibile risorgere delle energie umane alle quali è affidata la collaborazione e la pace tra i popoli. La condizione di lotta è cosa provvisoria e per sé insostenibile; la amara dichiarata condanna di tutto un popolo e la sua riduzione in istato di permanente minorazione è cosa, alla lunga, impossibile. In queste cose è la morte ed il fallimento dell’umanità; ed invece la vita riprende e l’umanità, se pure stanca di molte prove, ritrova la sua ragion d’essere.</p><p class="paragraph" data-counter="2" id="p-2">È questo un processo storico che può essere aiutato od ostacolato dagli uomini, ma nel quale trionfano sempre le ragioni della vita. È come il segno della presenza di un Dio provvidente che, al di là degli errori e delle colpe degli uomini, restituisce ad essi integra la vita.</p><ol id="curatorNotes"><li about="https://w3id.org/moro/enoam/data/121149/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> In quel momento, il Trattato di pace, sottoscritto a Parigi il 10 febbraio 1947, non era ancora stato ratificato dall’Unione Sovietica.  <a href="#curatornote-ref-1">↑</a></li><li about="https://w3id.org/moro/enoam/data/121149/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Organizzazione per la cooperazione economica europea era sorta per la gestione dei fondi dello European Recovery Program, piano di investimenti statunitensi per la ricostruzione dell’Europa che prese il nome del segretario di Stato Usa, George C. Marshall. <a href="#curatornote-ref-2">↑</a></li></ol></body></html>