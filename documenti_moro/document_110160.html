<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.160" name="dcterms.relation"/><meta content="10.48678/unibo/aldomoro1.1.0.160" name="dcterms.identifier"/><meta content="Moro, Aldo, La funzione politica dei sindacati, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.160." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La funzione politica dei sindacati</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/sindacato" typeof="foaf:Organization"/><meta about="https://w3id.org/moro/enoam/data/sindacato" content="Sindacato" property="rdfs:label"/><meta about="https://w3id.org/moro/enoam/data/sindacato" property="owl:sameAs" resource="http://www.wikidata.org/entity/Q178790"/><meta about="https://w3id.org/moro/enoam/data/mezzogiorno" typeof="dcterms:Location"/><meta about="https://w3id.org/moro/enoam/data/mezzogiorno" content="Mezzogiorno" property="rdfs:label"/><meta about="https://w3id.org/moro/enoam/data/mezzogiorno" property="owl:sameAs" resource="http://www.wikidata.org/entity/Q207989"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-politico" typeof="foaf:Organization"/><meta about="https://w3id.org/moro/enoam/data/partito-politico" content="Partito politico" property="rdfs:label"/><meta about="https://w3id.org/moro/enoam/data/partito-politico" property="owl:sameAs" resource="http://www.wikidata.org/entity/Q7278"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>La funzione politica dei sindacati</h1><p class="paragraph" data-counter="1" id="p-1">Non si è pensato abbastanza ai <span about="https://w3id.org/moro/enoam/data/110160/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/sindacato" typeof="deo:Reference">Sindacati</span> in questa faticosa rinascita democratica in <span about="https://w3id.org/moro/enoam/data/110160/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, in questa ricerca ansiosa di nuove vie, per risolvere i problemi sociali del nostro tempo. Dei <span about="https://w3id.org/moro/enoam/data/110160/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/sindacato" typeof="deo:Reference">Sindacati</span> si è parlato e scritto certamente con interesse, ma essi sono stati posti sullo stesso piano di altre esperienze assai meno significanti, assai meno proiettate verso il futuro, forse, anzi, da considerare un relitto del passato che si tiene in piedi per forza di abitudine e quindi, infine, per egoismo.</p><p class="paragraph" data-counter="2" id="p-2">Invece tutte le nostre speranze, di creare una democrazia sociale in <span about="https://w3id.org/moro/enoam/data/110160/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, s’incentrano nei <span about="https://w3id.org/moro/enoam/data/110160/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/sindacato" typeof="deo:Reference">Sindacati</span>. La tortuosa esperienza, che va dal sorgere delle due confederazioni sindacali nel <span about="https://w3id.org/moro/enoam/data/110160/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/mezzogiorno" typeof="deo:Reference">Mezzogiorno</span> al patto di unità sancito a <span about="https://w3id.org/moro/enoam/data/110160/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> subito dopo la liberazione, è, malgrado le incertezze e i ritorni, malgrado le tante ingenuità che la caratterizzano, della massima importanza. I risultati conseguiti sono assai scarsi, probabilmente, ma quel che conta, l’idea, la speranza, il lavoro per giungere alla meta, c’è senz’altro. Si tratta di continuare e di sviluppare: si tratta, soprattutto, di porsi (ed è l’esigenza generale della politica italiana) su di un piano di assoluta lealtà e di perfetta dirittura, per svolgere, in un pieno rispetto per l’uomo, i tanti motivi di verità, che sono in questa prima incerta esperienza.</p><p class="paragraph" data-counter="3" id="p-3">Sarebbe inutile, ed anzi pericoloso, dissimularsi che il grande problema da risolvere in materia sindacale è quello del significato politico delle associazioni di lavoro. Le vicende fortunose del patto di unità e gli attacchi, in parole ed in fatti, che contro esso conducono i <span about="https://w3id.org/moro/enoam/data/110160/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span> politici, che non sono stati chiamati ad aderire a quella convenzione, sono un sintomo, da tenere in conto, della delicata situazione. Ora, benché a determinare od aggravare quest’ultima, giochino motivi di carattere personalistico, ripicchi, ambizioni, è pur vero che il problema è posto dal gioco stesso delle forze sociali, così come si sono andate delineando nella vita moderna. È posto dal coesistere di correnti politiche di opinione pubblica, le quali poi sono, e non potrebbero non essere, interessate in sommo grado a problemi sociali e del lavoro, con correnti, (che son pure certamente di pensiero e di azione) generate dalle attività di lavoro e presenti, fatalmente, ai problemi politici.</p><p class="paragraph" data-counter="4" id="p-4">Insomma la rigida distinzione tra sfera politica e sfera sociale, rappresentate, rispettivamente, dai <span about="https://w3id.org/moro/enoam/data/110160/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span> e dai <span about="https://w3id.org/moro/enoam/data/110160/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/sindacato" typeof="deo:Reference">sindacati</span>, non regge. Non regge, non solo e non tanto per una fatale coincidenza di obiettivi tra i <span about="https://w3id.org/moro/enoam/data/110160/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/sindacato" typeof="deo:Reference">sindacati</span> e quei <span about="https://w3id.org/moro/enoam/data/110160/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span>, almeno, che si dicono proletari e pongono l’accento, nel loro programma, sui problemi sociali del lavoro, ma per la impossibilità di dividere la persona umana in modo netto sotto il profilo di diversi interessi, di scindere il legame indissolubile che lega nella esperienza sociale gli aspetti politici, economici, morali. Perché il lavoro non è una parte della vita, ma tutta la vita, e dà esso, ad ogni diversa esperienza, il suo tono particolare, costituendo la forma fondamentale dell’essere sociale dell’uomo, il tramite insostituibile per il quale quegli incide, caratteristicamente, nel mondo della realtà e si trova a contatto con gli altri uomini. Non si possono avere intuizioni del mondo, né formulare propositi di azione, né operare sulla società, per indirizzarla opportunamente, se non si parte da questa base fondamentale che serve per agganciare la persona alla storia e per orientarla.</p><p class="paragraph" data-counter="5" id="p-5">Il sindacato ha così immanente una esigenza politica, la quale si fa tanto più viva, quanto più il mondo avanza verso forme senza residui di vita operosa. E questo avanzamento è in atto, indubitabilmente; la nostra civiltà è veramente una civiltà del lavoro. Di fronte a questo progresso appaiono, fatalmente, sfasate, vuote, senza mordente, le correnti meramente, indiscriminatamente politiche e si vengono sostituendo ad esse, nella coscienza sociale, forme associative che alla politica giungono per il tramite del lavoro, in una maggiore aderenza alla vita storica.</p><p class="paragraph" data-counter="6" id="p-6">Noi non sapremmo ora dire, dove conduca questo cammino, che pensiamo fatale, malgrado la povertà attuale delle correnti sindacali nel nostro <span about="https://w3id.org/moro/enoam/data/110160/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">paese</span>. (Ma non sono da noi ancora estremamente povere anche le correnti politiche?) Ma ci sembra innegabile la tendenza, la quale deve essere segnalata, anche per il groviglio degli altri problemi che involge intorno alle garanzie sociali della libertà. Non si può sfuggire infatti allo spiacevole ricordo di uno Stato organizzato sulla base del lavoro, sindacale e corporativo come si diceva, il quale fu tuttavia un formidabile strumento di oppressione. Insomma, a tutelare la libertà, occorre davvero che intervengano correnti politiche contrapposte nel gioco instabile di equilibri caratteristico della democrazia tradizionale? O possono assumersi i <span about="https://w3id.org/moro/enoam/data/110160/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/sindacato" typeof="deo:Reference">Sindacati</span>, che sono innegabilmente una forza politica, l’onere di indirizzare nel più largo senso la vita sociale, e sempre che essi siano, nella struttura ed anche nello spirito, democratici?</p><p class="paragraph" data-counter="7" id="p-7">Noi non sapremmo dare ora al quesito una risposta precisa. Nessuno, crediamo, potrebbe osare tanto, mentre il corso storico è in fluido svolgimento. Ma quel che è certo, è che ai <span about="https://w3id.org/moro/enoam/data/110160/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/sindacato" typeof="deo:Reference">Sindacati</span> soprattutto si rivolge l’attenzione e la speranza di molti, che in essi si sente vibrare, attuale e piena di avvenire, la vita, che il potere è in fondo nelle mani dei <span about="https://w3id.org/moro/enoam/data/110160/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-politico" typeof="deo:Reference">partiti</span> che per il loro programma sociale fanno tutt’uno coi <span about="https://w3id.org/moro/enoam/data/110160/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/sindacato" typeof="deo:Reference">sindacati</span> o meglio ne esprimono distintamente l’esigenza politica.</p><p>Mr.</p></body></html>