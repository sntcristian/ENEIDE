<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.127" name="dcterms.relation"/><meta content="10.48678/unibo/aldomoro1.4.1.127" name="dcterms.identifier"/><meta content="Moro, Aldo, [Discorso in occasione della celebrazione in Campidoglio del XXV anniversario delle Nazioni Unite], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.127." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso in occasione della celebrazione inCampidogliodel XXV anniversario delleNazioni Unite]</title>
<div id="mentionMeta"><meta about="https://w3id.org/moro/enoam/data/campidoglio" typeof="dcterms:Location"/><meta about="https://w3id.org/moro/enoam/data/campidoglio" content="Campidoglio" property="rdfs:label"/><meta about="https://w3id.org/moro/enoam/data/campidoglio" property="owl:sameAs" resource="http://www.wikidata.org/entity/Q34925"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/new-york" typeof="dcterms:Location"/><meta about="https://w3id.org/moro/enoam/data/new-york" content="New York" property="rdfs:label"/><meta about="https://w3id.org/moro/enoam/data/new-york" property="owl:sameAs" resource="http://www.wikidata.org/entity/Q60"/><meta about="https://w3id.org/moro/enoam/data/san-francisco" typeof="dcterms:Location"/><meta about="https://w3id.org/moro/enoam/data/san-francisco" content="San Francisco" property="rdfs:label"/><meta about="https://w3id.org/moro/enoam/data/san-francisco" property="owl:sameAs" resource="http://www.wikidata.org/entity/Q62"/><meta about="https://w3id.org/moro/enoam/data/u-thant" typeof="foaf:Person"/><meta about="https://w3id.org/moro/enoam/data/u-thant" content="U Thant" property="rdfs:label"/><meta about="https://w3id.org/moro/enoam/data/u-thant" property="owl:sameAs" resource="http://www.wikidata.org/entity/Q1264"/><meta about="https://w3id.org/moro/enoam/data/u-thant" content="U Thant, Maha Thray Sithu" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso in occasione della celebrazione in Campidoglio del XXV anniversario delle Nazioni Unite]</h1><p class="paragraph" data-counter="1" id="p-1">La celebrazione, proprio nell’augusta sede del <span about="https://w3id.org/moro/enoam/data/141127/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/campidoglio" typeof="deo:Reference">Campidoglio</span>, del XXV° anniversario delle <span about="https://w3id.org/moro/enoam/data/141127/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span><sup><a href="#curatornote-1" id="curatornote-ref-1">[1]</a></sup>, sottolinea la vocazione universale di <span about="https://w3id.org/moro/enoam/data/141127/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> e dell’<span about="https://w3id.org/moro/enoam/data/141127/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ricordiamo infatti l’emergere, dalle rovine della guerra, di una organizzazione che esprime il comune destino dell’umanità ed afferma la legge di giustizia, di ordine e di pace, sulla quale deve fondarsi la convivenza sociale a livello mondiale. Le <span about="https://w3id.org/moro/enoam/data/141127/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> costituiscono il foro nel quale tutti i popoli si raccolgono liberi ed eguali per loro inalienabile diritto e, di più, nella loro concreta esperienza storica. Non v’è tribuna più alta dalla quale si possa parlare. Non v’è, fino ad oggi, un grado più elevato di attuazione del principio dell’indipendenza ed interdipendenza degli uomini e dei popoli. Vi sono evidentemente dei limiti posti all’autorità ed efficacia dell’organizzazione mondiale. Sono le angustie di ogni esperienza umana. Certo ingiustizie ed oppressioni persistono e vari conflitti continuano ad insanguinare il mondo, costituendo anche focolai di più vaste e pericolose conflagrazioni.</p><p class="paragraph" data-counter="2" id="p-2">Ma ciò non giustifica quel senso di delusione e di sfiducia che talvolta si riscontra nell’opinione pubblica nei confronti dell’opera delle <span about="https://w3id.org/moro/enoam/data/141127/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. La costruzione di un sistema solido e durevole di pace non può avvenire infatti se non gradualmente ed in un ambito mondiale.</p><p class="paragraph" data-counter="3" id="p-3">Del resto mai in un così breve periodo di tempo come quello che noi abbiamo recentemente vissuto, si sono verificate tante trasformazioni sulla scena del mondo. Sono cambiamenti derivanti sia dalle straordinarie conquiste della scienza e della tecnica, sia dall’irrompere nella storia di popoli che finora ne erano vissuti quasi al margine. Questo nuove nazioni, che devono affrontare gravi e complessi problemi di ordinamento interno e di sviluppo, si sforzano tutte di affermare una loro autonoma individualità nella giustificata ambizione di raggiungere nel più breve tempo possibile i livelli di ricchezza e di progresso dei paesi più avanzati.</p><p class="paragraph" data-counter="4" id="p-4">Si tratta di risolvere quei problemi e di venire incontro a questa attesa. Vi è impegnata la Comunità internazionale e credo si debba ammettere che mai si era presentata ad essa, e mai comunque in un arco di tempo tanto ristretto, una tematica così varia e complessa. Si può convenire quindi che le <span about="https://w3id.org/moro/enoam/data/141127/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, per imperfette che possano sembrare, sono esse sole in grado di affrontare globalmente e con obiettività un tale groviglio di problemi. La pace si costruisce comprendendo questa realtà e favorendone una positiva evoluzione. Non concepiamo un ordine internazionale che cristallizzi prepotenze, ingiustizie, insufficienze, ma solo uno capace di rendere possibili i cambiamenti naturali della società.</p><p class="paragraph" data-counter="5" id="p-5">Occorre far fronte, come abbiamo avuto occasione di dire a <span about="https://w3id.org/moro/enoam/data/141127/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/new-york" typeof="deo:Reference">New York</span><sup><a href="#curatornote-2" id="curatornote-ref-2">[2]</a></sup>, a tutti quegli equilibri economici, sociali ed umani che possono essere cause profonde e ricorrenti di conflitti. L’assistenza essenziale ai Paesi in via di sviluppo dovrà assumere, a nostro avviso, un carattere multilaterale ed essere affidata ad organismi internazionali specializzati; ciò che comporterebbe l’eliminazione di incomprensibili concorrenze e dissimulate forme d’influenza.</p><p class="paragraph" data-counter="6" id="p-6">Connesso con questi problemi di sviluppo è quello degli armamenti che purtroppo ancora oggi assorbono una parte rilevante delle risorse mondiali, sottraendole al progresso di tutti i popoli. Un piano organico è indispensabile per la graduale realizzazione di un disarmo generale e completo: alla sua formulazione l’<span about="https://w3id.org/moro/enoam/data/141127/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sta dando ogni possibile contributo.</p><p class="paragraph" data-counter="7" id="p-7">Ma un altro piano è necessario per promuovere lo sviluppo del terzo mondo, quello denominato “Secondo decennio dello sviluppo”<sup><a href="#curatornote-3" id="curatornote-ref-3">[3]</a></sup>, di cui proprio la XXV Sessione ha voluto costituire un punto di partenza. Da parte nostra è stata suggerita l’opportunità di stabilire una correlazione tra disarmo e sviluppo, proponendo che sia instaurato un coordinamento sistematico fra i due programmi, in modo da destinare ai bisogni dei Paesi in via di sviluppo le risorse che si renderanno gradualmente disponibili grazie alla riduzione degli armamenti. Nessuno può sottrarsi a questo compito. Nessuno può sottovalutare il solo ambiente nel quale questa strategia può essere concepita ed attuata.</p><p class="paragraph" data-counter="8" id="p-8">I principi che furono posti alla base delle <span about="https://w3id.org/moro/enoam/data/141127/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> 25 anni orsono restano validi ancora oggi. Quali che possano essere gli sviluppi futuri dell’organizzazione o le riforme di carattere strutturale e funzionale che si potranno attuare per migliorarla, non si potrà che procedere sulla strada tracciata dalla Carta di <span about="https://w3id.org/moro/enoam/data/141127/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/san-francisco" typeof="deo:Reference">San Francisco</span><sup><a href="#curatornote-4" id="curatornote-ref-4">[4]</a></sup>. Infatti le norme da essa dettate che vietano il ricorso all’uso della forza ed impongono il rispetto dell’integrità territoriale e della sovranità degli stati, corrispondono ad esigenze fondamentali dell’epoca moderna.</p><p class="paragraph" data-counter="9" id="p-9">Di fronte ai rischi di propagazione dei conflitti, facilitata dal crescente grado di interdipendenza tra i popoli, di fronte alla prospettiva della distruzione dell’umanità che potrebbe essere causata da una guerra nucleare generale, non v’è altra alternativa che quella di una politica basata sulla difesa attiva e permanente della pace e sulla soluzione negoziata di ogni controversia.</p><p class="paragraph" data-counter="10" id="p-10">A nostro avviso difendere la pace significa – oltre che fare, come si è detto, opera di giustizia – possedere gli strumenti atti ad assicurare, in qualsiasi circostanza, il rispetto della legalità internazionale ed a reintegrare in maniera pronta ed efficace l’ordine turbato.</p><p class="paragraph" data-counter="11" id="p-11">La lotta contro le discriminazioni razziali; la tutela dei diritti fondamentali dell’uomo; la eliminazione dei divari economici, sociali e tecnici; la collaborazione internazionale nello sfruttamento delle risorse naturali e nell’utilizzazione pacifica dell’energia nucleare; la protezione dell’ambiente, sono tutti problemi che nell’<span about="https://w3id.org/moro/enoam/data/141127/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> trovano il foro in cui possono essere meglio dibattuti e avviati a soluzione.</p><p class="paragraph" data-counter="12" id="p-12">Per merito dell’<span about="https://w3id.org/moro/enoam/data/141127/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> questi obiettivi stanno entrando nella politica degli stati poveri, sempre più sensibili ai problemi della società di oggi.</p><p class="paragraph" data-counter="13" id="p-13">In un bilancio di 25 anni di vita delle <span about="https://w3id.org/moro/enoam/data/141127/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, dobbiamo riconoscere la capacità che esse hanno dimostrato, di raccogliere e di fare propri i grandi temi che concernono la comunità internazionale nel suo insieme e non possono essere affrontati che sul piano collettivo.</p><p class="paragraph" data-counter="14" id="p-14">Basti pensare a quanto è stato fatto nel campo dell’assistenza tecnica, finanziaria, unitaria e della istruzione a favore dei Paesi in via di sviluppo. Basti immaginare le prospettive aperte al genere umano dall’utilizzazione per scopi di pace dello spazio extra-atmosferico e dei fondi dei mari. Basti riflettere al problema dell’ambiente umano, compromesso da uno sfruttamento indiscriminato delle risorse.</p><p class="paragraph" data-counter="15" id="p-15">Ai molteplici obiettivi delle <span about="https://w3id.org/moro/enoam/data/141127/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> noi vogliono rinnovare la nostra consapevole adesione. In sede di Assemblea Generale, commemorandosi il XXV anniversario della fondazione delle <span about="https://w3id.org/moro/enoam/data/141127/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, ho ribadito il nostro giudizio secondo cui essi dovranno essere sempre meglio inquadrati in una visione unitaria, atta a consentire l’adozione di una vera e propria “strategia della pace”.</p><p class="paragraph" data-counter="16" id="p-16">È dunque su una nota di meditata fiducia che sento di dover concludere queste mie parole. Noi condividiamo quanto il Segretario Generale <span about="https://w3id.org/moro/enoam/data/141127/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/u-thant" typeof="deo:Reference">U Thant</span><sup><a href="#curatornote-5" id="curatornote-ref-5">[5]</a></sup> ha sottolineato nel nobile ed accorato messaggio da cui è stata testé data lettura. Non v’è imperfezione nel sistema societario, non v’è carenza della sua azione alla quale non possa essere rimediato con la buona volontà dei Paesi che della organizzazione mondiale fanno parte. L’efficacia delle <span about="https://w3id.org/moro/enoam/data/141127/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, ed il loro stesso destino, riposano su tale volontà; riposano sulla capacità degli Stati – e soprattutto delle grandi potenze – di abbandonare modelli di politica internazionale che sono stati storicamente superati; riposano sulla loro disponibilità ad assumere responsabilità collettive in un mondo nel quale i problemi si dilatano per assumere dimensioni globali. L’efficacia e lo stesso destino delle <span about="https://w3id.org/moro/enoam/data/141127/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> sono legati poi in modo essenziale all’universalità dell’<span about="https://w3id.org/moro/enoam/data/141127/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Organizzazione</span>, in forza della quale si possono impegnare tutti gli Stati, nessuno escluso, a condividere il peso della costruzione dell’ordine internazionale, preconizzato dalla Carta di <span about="https://w3id.org/moro/enoam/data/141127/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/san-francisco" typeof="deo:Reference">San Francisco</span>.</p><p class="paragraph" data-counter="17" id="p-17">Per quanto ci concerne, noi abbiano assunto nell’ambito delle <span about="https://w3id.org/moro/enoam/data/141127/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> posizioni aperte e costruttive. Non ci siamo limitati a generiche enunciazioni di principi, ma abbiamo seriamente lavorato, ai più diversi livelli, negli organi societari. La nostra elezione ad un seggio nel Consiglio di Sicurezza per il prossimo biennio, avvenuta in questi giorni con la quasi unanimità dei consensi, conferma la validità della politica che abbiano sin qui seguita, e l’importanza del nostro contributo.</p><p class="paragraph" data-counter="18" id="p-18">Siamo certi, in questa nostra opera, di interpretare i voti del popolo italiano, sia delle generazioni che hanno conosciuto gli orrori della guerra, sia di quelle più giovani che con animo generoso reclamano un mondo migliore per l’intera umanità.</p><p class="paragraph" data-counter="19" id="p-19">Si suole dire, ed è vero e giusto, che la vita internazionale evolve, da una struttura bipolare, verso una multipolare. Anche l’Europa aspira ad essere un nuovo efficace centro di potere, per contribuire all’equilibrio delle potenze ed al dialogo internazionale. Ma sovrattutto [<em>sic</em>] vorrei mettere in rilievo che la politica di potenza e la stessa politica dell’equilibrio delle forze trova il suo correttivo nella, certo imperfetta, ma reale ed irreversibile democratizzazione introdotta con le <span about="https://w3id.org/moro/enoam/data/141127/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> nella vita internazionale. Siano due o più i centri di potere, è tuttavia certo che, in qualche misura, ed in modo crescente tutti i popoli contano, tutti vogliono e possono far sentire la propria voce e c’è, affermata da tutti e valida per tutti, una legge universale che non può essere infranta dalla forza. Il cammino è assai lungo e difficile, ma i progressi sono enormi. Oggi pesa grandemente l’opinione pubblica, oggi vale l’eguaglianza degli Stati, oggi la giustizia è un obiettivo irrinunciabile. Siamo andati avanti e dobbiamo andare ancora avanti, se vogliamo dare un messaggio vitale ai giovani d’<span about="https://w3id.org/moro/enoam/data/141127/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, che si accingono a percorrere sempre più rapidamente questo cammino e che credono fermamente, nella molteplicità delle loro esperienze, nella eguaglianza, nella giustizia e nella pace.</p><ol id="curatorNotes"><li about="https://w3id.org/moro/enoam/data/141127/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955. <a href="#curatornote-ref-1">↑</a></li><li about="https://w3id.org/moro/enoam/data/141127/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Moro era intervenuto all’Assemblea Generale dell’Onu il 22 ottobre 1970. <a href="#curatornote-ref-2">↑</a></li><li about="https://w3id.org/moro/enoam/data/141127/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il “secondo decennio dello sviluppo” era il periodo, individuato nel decennio 1970-1980, dalle Nazioni Unite e dalle organizzazioni collegate, per affrontare il tema del divario nello sviluppo economico e sociale tra i paesi del mondo e le strategie per colmarlo. <a href="#curatornote-ref-3">↑</a></li><li about="https://w3id.org/moro/enoam/data/141127/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Carta di San Francisco è lo statuto dell’Onu, firmato il 26 giugno 1945 nella città californiana. <a href="#curatornote-ref-4">↑</a></li><li about="https://w3id.org/moro/enoam/data/141127/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Maha Thray Sithu U Thant (1909-1974), diplomatico birmano, dal 1961 era segretario generale dell’Onu. <a href="#curatornote-ref-5">↑</a></li></ol></body></html>