<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.099" name="dcterms.relation"/><meta content="10.48678/unibo/aldomoro1.2.1.099" name="dcterms.identifier"/><meta content="Moro, Aldo, [Il trattamento sanitario obbligatorio], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.099." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il trattamento sanitario obbligatorio]</title>
<div id="mentionMeta"><meta about="https://w3id.org/moro/enoam/data/paolo-rossi" typeof="foaf:Person"/><meta about="https://w3id.org/moro/enoam/data/paolo-rossi" content="Paolo Rossi" property="rdfs:label"/><meta about="https://w3id.org/moro/enoam/data/paolo-rossi" property="owl:sameAs" resource="http://www.wikidata.org/entity/Q3894432"/><meta about="https://w3id.org/moro/enoam/data/paolo-rossi" content="paolo-rossi" property="wdt:P1986"/><meta about="https://w3id.org/moro/enoam/data/paolo-rossi" content="Rossi, Paolo" property="skos:prefLabel"/><meta about="https://w3id.org/moro/enoam/data/giuseppe-grassi" typeof="foaf:Person"/><meta about="https://w3id.org/moro/enoam/data/giuseppe-grassi" content="Giuseppe Grassi" property="rdfs:label"/><meta about="https://w3id.org/moro/enoam/data/giuseppe-grassi" property="owl:sameAs" resource="http://www.wikidata.org/entity/Q2544332"/><meta about="https://w3id.org/moro/enoam/data/giuseppe-grassi" content="giuseppe-grassi_res-42b02af4-87ee-11dc-8e9d-0016357eee51" property="wdt:P1986"/><meta about="https://w3id.org/moro/enoam/data/giuseppe-grassi" content="Grassi, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il trattamento sanitario obbligatorio]</h1><p class="paragraph" data-counter="1" id="p-1">[L’onorevole Moro] Spiega<sup><a href="#curatornote-1" id="curatornote-ref-1">[1]</a></sup> le ragioni che lo hanno indotto a presentare, unitamente all’onorevole <span about="https://w3id.org/moro/enoam/data/121099/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/paolo-rossi" typeof="deo:Reference">Rossi</span><sup><a href="#curatornote-2" id="curatornote-ref-2">[2]</a></sup>, l’emendamento, ricavato dai tre articoli proposti dal gruppo parlamentare dei medici. Si tratta di un problema di libertà individuale che non può non essere garantito dalla Costituzione, quello cioè di affermare che non possono essere imposte obbligatoriamente ai cittadini pratiche sanitarie, se non vi sia una disposizione legislativa, impedendo, per conseguenza, che disposizioni del genere possano essere prese dalle autorità senza l’intervento della legge.</p><p class="paragraph" data-counter="2" id="p-2">Importante è anche l’altra parte dell’emendamento. Non soltanto ci si riferisce alla legge per determinare che i cittadini non possono essere assoggettati altrimenti a pratiche sanitarie, ma si pone anche un limite al legislatore, impedendo pratiche sanitarie lesive della dignità umana. Si tratta prevalentemente del problema della sterilizzazione e di altri problemi accessori.</p><p class="paragraph" data-counter="3" id="p-3">L’esperienza storica recente dimostra l’opportunità che nella Costituzione italiana sia sancito un simile principio ed egli insiste pertanto perché gli emendamenti proposti siano accettati, salvo ad apportarvi modificazioni formali. Modifica subito la prima parte del suo emendamento nei seguenti termini: «Nessun trattamento sanitario obbligatorio può essere stabilito, se non per legge».</p><p class="paragraph" data-counter="4" id="p-4">[L’onorevole Moro] Osserva<sup><a href="#curatornote-3" id="curatornote-ref-3">[3]</a></sup> all’onorevole <span about="https://w3id.org/moro/enoam/data/121099/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span><sup><a href="#curatornote-4" id="curatornote-ref-4">[4]</a></sup> che il primo rilievo da lui fatto, circa l’inutilità del rinvio alla legge, dovrebbe valere anche per molti altri casi, nei quali, nel testo costituzionale, è stato richiesto che si disponga per legge. Anche in questo caso delle pratiche sanitarie si può ritenere necessaria la garanzia costituzionale che soltanto per legge esse possano venire imposte ai cittadini. Quanto alla seconda parte<sup><a href="#curatornote-5" id="curatornote-ref-5">[5]</a></sup>, non si vuole escludere il consenso del singolo a determinare pratiche sanitarie che si rendessero necessarie in seguito alle sue condizioni di salute; si vuol soltanto vietare che la legge, per considerazioni di carattere generale e di male intesa tutela degli interessi collettivi, disponga un trattamento del genere. I casi invece di carattere generale da applicarsi a tutti i cittadini devono essere disposti per legge entro quei determinati limiti di rispetto della dignità umana.</p><p class="paragraph" data-counter="5" id="p-5">Per essere più chiaro, è disposto a modificare il suo emendamento, onde evitare che il divieto sia esteso anche ai singoli, dicendo invece:</p><p class="paragraph" data-counter="6" id="p-6">«La legge non può imporre pratiche sanitarie lesive della dignità umana».</p><ol id="curatorNotes"><li about="https://w3id.org/moro/enoam/data/121099/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene a sostegno dell’emendamento da lui presentato assieme all’onorevole Paolo Rossi: «Nessun trattamento sanitario può essere obbligatorio se non per legge. Non sono ammesse pratiche sanitarie lesive della dignità umana». <a href="#curatornote-ref-1">↑</a></li><li about="https://w3id.org/moro/enoam/data/121099/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Paolo Rossi (1900-1985), giurista, docente di diritto penale, politico, deputato all’Assemblea costituente per il gruppo del partito socialista italiano di unità proletaria. In seguito alla scissione interna ai socialisti, dal 3 febbraio 1947 appartenente al gruppo parlamentare del partito socialista dei lavoratori italiani. Si veda la voce del DBI, a firma Gian Paolo Trifone, vol. 88, 2017. <a href="#curatornote-ref-2">↑</a></li><li about="https://w3id.org/moro/enoam/data/121099/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per chiarire ulteriormente alcuni punti del suo precedente intervento. <a href="#curatornote-ref-3">↑</a></li><li about="https://w3id.org/moro/enoam/data/121099/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Grassi (1883-1950), avvocato, politico, deputato all’Assemblea costituente per il gruppo dell’Unione democratica nazionale. Si veda la voce del DBI, a firma Gaetano Quagliarello, vol. 58, 2002.  <a href="#curatornote-ref-4">↑</a></li><li about="https://w3id.org/moro/enoam/data/121099/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Grassi aveva obiettato a Moro che «alcune pratiche sanitarie, che potrebbero essere classificate tra quelle lesive della dignità umana, costituiscono invece una necessità per determinate persone», concludendo di conseguenza «che porre una limitazione assoluta in materia costituirebbe un fatto grave ed una norma del genere inserita nella Costituzione sarebbe inutile o assurda». <a href="#curatornote-ref-5">↑</a></li></ol></body></html>