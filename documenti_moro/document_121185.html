<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.185" name="dcterms.relation"/><meta content="10.48678/unibo/aldomoro1.2.1.185" name="dcterms.identifier"/><meta content="Moro, Aldo, [Libertà di stampa e pubblicazioni oscene], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.185." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Libertà di stampa e pubblicazioni oscene]</title>
<div id="mentionMeta"><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/lina-merlin" typeof="foaf:Person"/><meta about="https://w3id.org/moro/enoam/data/lina-merlin" content="Lina Merlin" property="rdfs:label"/><meta about="https://w3id.org/moro/enoam/data/lina-merlin" property="owl:sameAs" resource="http://www.wikidata.org/entity/Q3832550"/><meta about="https://w3id.org/moro/enoam/data/lina-merlin" content="angelina-merlin" property="wdt:P1986"/><meta about="https://w3id.org/moro/enoam/data/lina-merlin" content="Merlin, Lina" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/mauro-scoccimarro" typeof="foaf:Person"/><meta about="https://w3id.org/moro/enoam/data/mauro-scoccimarro" content="Mauro Scoccimarro" property="rdfs:label"/><meta about="https://w3id.org/moro/enoam/data/mauro-scoccimarro" property="owl:sameAs" resource="http://www.wikidata.org/entity/Q3852926"/><meta about="https://w3id.org/moro/enoam/data/mauro-scoccimarro" content="mauro-scoccimarro" property="wdt:P1986"/><meta about="https://w3id.org/moro/enoam/data/mauro-scoccimarro" content="Scoccimarro, Mauro" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/fernando-schiavetti" typeof="foaf:Person"/><meta about="https://w3id.org/moro/enoam/data/fernando-schiavetti" content="Fernando Schiavetti" property="rdfs:label"/><meta about="https://w3id.org/moro/enoam/data/fernando-schiavetti" property="owl:sameAs" resource="http://www.wikidata.org/entity/Q15931760"/><meta about="https://w3id.org/moro/enoam/data/fernando-schiavetti" content="Schiavetti, Fernando" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Libertà di stampa e pubblicazioni oscene]</h1><p class="paragraph" data-counter="1" id="p-1">	Le modificazioni<sup><a href="#curatornote-1" id="curatornote-ref-1">[1]</a></sup> da me proposte all'articolo 21 si limitano ad alcuni punti, restando invariata l'intonazione generale dell'articolo. Ora dovrei appunto chiarire brevemente la ragione delle modificazioni da me proposte.</p><p class="paragraph" data-counter="2" id="p-2">Innanzi tutto, per la prima parte dell'articolo 21 io propongo che si parli non di stampati periodici, come è detto nel testo della <span about="https://w3id.org/moro/enoam/data/121185/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>, ma di stampati senz'altro comprendendo così nell'incriminazione che si compie con l'articolo 21 non soltanto gli stampati periodici, ma anche quelli non periodici i quali, dal punto di vista della tutela della moralità, che noi abbiamo di mira, possono essere più pericolosi che gli stessi stampati periodici. Faccio notare ai colleghi che, se restasse l'indicazione limitativa contenuta nell'articolo 21, evidentemente sarebbe facile eludere questa norma, stampando numeri unici, supplementi o altri simili, sottraendo così una rilevantissima materia alla giusta incriminazione dell'articolo 21.</p><p class="paragraph" data-counter="3" id="p-3">Inoltre io propongo si sopprima la parola «prevalentemente» che è stata introdotta nel testo della <span about="https://w3id.org/moro/enoam/data/121185/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>, modificando con ciò il testo del governo. Ciò vuol dire che gli stampati, per incorrere nell’incriminazione di cui all'articolo 21, devono essere prevalentemente rivolti a descrivere o illustrare con particolari impressionanti o raccapriccianti, eccetera e cioè che essi devono con continuità essere rivolti a questo fine? Allora evidentemente la norma diventa inapplicabile, perché bisogna rifare la storia di quella pubblicazione, per vedere se essa è continuamente diretta, e quindi prevalentemente diretta allo scopo di destare quelle ripercussioni morali che vogliamo evitare.</p><p class="paragraph" data-counter="4" id="p-4">Se poi con l'espressione «prevalentemente» non si volesse considerare il complesso della pubblicazione, ma un solo numero per limitare l'incriminazione ai casi nei quali esso, nella sua prevalenza abbia effetto impressionante e raccapricciante secondo l'indicazione dell'articolo, evidentemente renderemmo anche in questo modo la norma praticamente inapplicabile e verremmo a dire che non possa essere commesso reato di oscenità ai sensi di questo articolo, se non in quanto esso si manifesta con una consistenza che sia, dal punto di vista materiale nella pubblicazione, di carattere prevalente.</p><p class="paragraph" data-counter="5" id="p-5">Propongo un'altra modificazione: e cioè nell'ultima parte del primo comma dell'articolo 21, chiedo che si dica che gli stampati costituenti reato ai sensi di questo articolo siano quelli idonei a turbare il comune sentimento della moralità o l'ordine familiare, ecc. Domando cioè che questa incriminazione abbia carattere di reato di pericolo. Non occorre perciò, a mio parere, che, secondo gli accertamenti del giudice, si sia verificato il turbamento del comune sentimento della morale o dell'ordine familiare: si richiede soltanto che nella valutazione del giudice questi stampati siano in astratto idonei a turbare questi beni giuridici. Non si richiede che il bene giuridico della moralità sia in atto turbato, ma si richiede soltanto che vi sia idoneità generica a turbare questi beni giuridici di importanza fondamentale. </p><p class="paragraph" data-counter="6" id="p-6">Un'altra variante di forma e nell'ultima parte del primo comma dove, invece di dire «manifestazioni suicide o delittuose», domando, per una ragione estetica, che si dica «il diffondersi dei suicidi o delitti». </p><p class="paragraph" data-counter="7" id="p-7">La seconda parte da me proposta all'articolo 21 intende dare una qualche correzione tecnica alla seconda parte dell'articolo 21, così come fu prospettata dalla <span about="https://w3id.org/moro/enoam/data/121185/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>, obbedendo ad una nobile ispirazione della quale si era fatta portatrice la collega signora <span about="https://w3id.org/moro/enoam/data/121185/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/lina-merlin" typeof="deo:Reference">Merlin</span><sup><a href="#curatornote-2" id="curatornote-ref-2">[2]</a></sup>. La norma originaria contenuta nell'articolo 26 del testo governativo<sup><a href="#curatornote-3" id="curatornote-ref-3">[3]</a></sup>, poi soppressa, era questa: dare una norma di carattere interpretativo, cioè indicare in quali casi si possa considerare verificato il reato di pubblicazione oscena, avendo riguardo alla particolare sensibilità dell'infanzia e della gioventù. Questa finalità interpretativa sembrò alla <span about="https://w3id.org/moro/enoam/data/121185/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> malamente espressa nell'articolo 26; ed è per questo che essa accedette alla formulazione contenuta nell'ultima parte dell'articolo 21, la quale però volle raggiungere un altro obiettivo: non dare soltanto una norma interpretativa del reato di pubblicazione oscena, ma aggravare la pena tutte le volte che fosse in giuoco la moralità dell'infanzia e della gioventù. Mi sembra che entrambe le finalità debbano essere realizzate ed è per questo che mi sono permesso di formulare una norma che io ritengo più chiara e tecnicamente più corretta. Io cito la disposizione dell'articolo 528, perché è il solo che contenga disposizioni incriminatrici. Inoltre affermo che esse sono applicabili, quante volte possa riscontrarsi una oscenità consistente nel turbamento della coscienza dei fanciulli e dei giovinetti in vista della sensibilità propria di essi. Cioè si domanda al giudice, nel fare l'accertamento del reato di pubblicazione oscena, che tenga conto che vi è una sensibilità particolarmente viva e, in alcuni casi, morbosamente viva, tanto che nei confronti di essa si verifica il caso di pubblicazione oscena. </p><p class="paragraph" data-counter="8" id="p-8">Pertanto io dico: «quando per la sensibilità propria dei fanciulli e degli adolescenti gli stampati siano comunque (ed intendo chiarire che si tratta di una norma interpretativa, la quale vuole allargare la portata della disposizione dell'articolo 528) idonee ad offendere (reato quindi di pericolo) il loro sentimento morale e costituire per essi incitamento alla corruzione, al delitto ed al suicidio». «Le pene – aggiungo – in tali casi sono aumentate». Così si dà una norma interpretativa e si dispone insieme un aumento di pena, per realizzare una più sicura tutela della moralità, così gravemente minacciata, della nostra gioventù.</p><p class="paragraph" data-counter="9" id="p-9">Condividendo<sup><a href="#curatornote-4" id="curatornote-ref-4">[4]</a></sup> le dichiarazioni fatte dall'onorevole <span about="https://w3id.org/moro/enoam/data/121185/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-5" id="curatornote-ref-5">[5]</a></sup> e ritenendo che qui non siano da prendere in considerazione le opere d’arte, che sono ad altro titolo escluse, dichiaro che voteremo contro l’emendamento aggiuntivo <span about="https://w3id.org/moro/enoam/data/121185/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/mauro-scoccimarro" typeof="deo:Reference">Scoccimarro</span><sup><a href="#curatornote-6" id="curatornote-ref-6">[6]</a></sup>. </p><p class="paragraph" data-counter="10" id="p-10">Mi pare<sup><a href="#curatornote-7" id="curatornote-ref-7">[7]</a></sup> che l'aggiungere questa ulteriore determinazione sia, in un certo senso, un diminuire la portata dell'espressione «sensibilità» che è la più comprensiva. Potrei comunque accettare una sola delle parole che si vorrebbero aggiungere: «impressionabilità»; mentre «suggestione» mi pare che ci porterebbe su un altro piano e renderebbe oscuro il testo.</p><p class="paragraph" data-counter="11" id="p-11">Secondo poi quanto ha osservato lo stesso onorevole <span about="https://w3id.org/moro/enoam/data/121185/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Relatore</span><sup><a href="#curatornote-8" id="curatornote-ref-8">[8]</a></sup>, accetterei che si dicesse, anziché «destinate ai minori degli anni diciotto» «destinate ai fanciulli ed agli adolescenti, quando ecc.». </p><p class="paragraph" data-counter="12" id="p-12">Per ragioni<sup><a href="#curatornote-9" id="curatornote-ref-9">[9]</a></sup> formali, propongo di dire «per la sensibilità e l'impressione abilita ad essi proprie».</p><p class="paragraph" data-counter="13" id="p-13">La nostra proposta<sup><a href="#curatornote-10" id="curatornote-ref-10">[10]</a></sup> si ricollega alla impostazione contenuta nell'articolo della Carta costituzionale, che si occupa della libertà di stampa e della materia dei sequestri<sup><a href="#curatornote-11" id="curatornote-ref-11">[11]</a></sup>. </p><p class="paragraph" data-counter="14" id="p-14">Anzitutto una considerazione di carattere storico, relativa alla formazione di questa disposizione costituzionale per la quale vi fu una votazione molto contrastata in questa <span about="https://w3id.org/moro/enoam/data/121185/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>; molto contrastata, ma appunto perciò molto chiara. Si trattava di stabilire se, accanto alle ipotesi di sequestro disposto dall'autorità giudiziaria al principio dell'azione giudiziaria, si dovesse anche riconoscere una possibilità di sequestro da parte di autorità di polizia in casi di urgenza.</p><p class="paragraph" data-counter="15" id="p-15">L’<span about="https://w3id.org/moro/enoam/data/121185/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> su questo punto si divise, in quanto alcuni colleghi ritennero che fosse essenziale garanzia di libertà per la stampa che il sequestro fosse ammissibile soltanto ad opera dell'autorità giudiziaria; mentre da altri, fra i quali i colleghi del mio gruppo, si ritenne che la libertà di stampa potesse essere garantita, al tempo stesso tutelando esigenze di ordine morale e sociale, con lo stabilire, in via eccezionale, in casi di necessità e di urgenza, la possibilità di un intervento da parte dell'autorità di polizia; possibilità di intervento, peraltro, limitata rigorosamente ad ipotesi previste appunto dalla legge sulla stampa; possibilità di intervento limitata dall'obbligo di denunzia entro le 24 ore all'autorità giudiziaria, la quale deve provvedere entro le successive 24 ore.</p><p class="paragraph" data-counter="16" id="p-16">Comunque, questa votazione molto chiara, nettamente discriminatrice, avvenne, e fu sancito quell'articolo, per il quale, accanto alle forme di sequestro ad opera dell'autorità giudiziaria, erano previste forme di sequestro ad opera degli ufficiali di polizia giudiziaria. </p><p class="paragraph" data-counter="17" id="p-17">Ora, abbiamo visto una proposta fatta dalla <span about="https://w3id.org/moro/enoam/data/121185/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>, che peraltro decise a lieve maggioranza, per la quale il comma 4° dell'articolo in discussione dovrebbe essere soppresso, in quanto nell'articolo correlativo della Carta costituzionale sarebbe contenuta una norma facoltativa. Tenderebbe, cioè, questo articolo, semplicemente a rendere possibile alla legge sulla stampa di prevedere queste forme di sequestro ad opera dell'autorità di polizia. Contro questa tesi acutamente sostenuta dall'on. <span about="https://w3id.org/moro/enoam/data/121185/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span>, mi pare che vi siano molte ragioni da opporre; non le citerò tutte; mi limiterò a un breve cenno.</p><p class="paragraph" data-counter="18" id="p-18">Anzitutto un cenno di carattere storico. Credo che l'<span about="https://w3id.org/moro/enoam/data/121185/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> conosca che questa questione, secondo una proposta contenuta nella stessa relazione dell'onorevole <span about="https://w3id.org/moro/enoam/data/121185/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span>, fu portata insieme ad altre pochissime dinnanzi alla riunione dei capi dei gruppi parlamentari, nell'intento di stabilire se vi fosse, in ordine a queste questioni, quella unanimità o quasi unanimità – come si diceva – che avrebbe permesso di portare in discussione in <span about="https://w3id.org/moro/enoam/data/121185/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> il problema per una nuova decisione.</p><p class="paragraph" data-counter="19" id="p-19">Quindi, mentre nella relazione dell'onorevole <span about="https://w3id.org/moro/enoam/data/121185/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span> si tende a far ritenere che sia una questione di interpretazione della norma costituzionale, mi pare che a ciò osti il precedente citato, in quanto si ritenne che le questioni dovessero essere pregiudizialmente esaminate dai capi-gruppo per stabilire se vi era l’unanimità necessaria per revocare la precedente deliberazione. Quindi non si tratta di interpretare, ma si tratta di revocare, e così fu intesa la questione ed in questo senso, non essendosi raggiunta la necessaria unanimità in sede di riunione dei capi dei gruppi parlamentari, essa non fu portata affatto dinanzi all'<span about="https://w3id.org/moro/enoam/data/121185/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. Non si può perciò venire oggi a dire all'<span about="https://w3id.org/moro/enoam/data/121185/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> che si tratta di interpretare largamente la norma costituzionale, per intenderla come norma facoltativa e non come norma obbligatoria. Se io volessi fare una piccola malignità, direi che noi potremmo votare favorevolmente all'abolizione del comma 4°, perché questo comma 4°, restando nella norma costituzionale, non ha bisogno di essere ripetuto in una esplicita disposizione di legge, ed ha valore per se stesso. La legge sulla stampa non è chiamata a discutere l'ammissibilità concreta del comma 4°, ma soltanto a definire quali sono i casi, i limitati casi di delitti, per i quali abbiano vigore le norme stabilite dalla Costituzione per il sequestro preventivo.</p><p class="paragraph" data-counter="20" id="p-20">D'altra parte bisogna che l'<span about="https://w3id.org/moro/enoam/data/121185/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> abbia presente il collegamento che vi è tra questa ipotesi del comma 4° e le precedenti. Questa ipotesi è, evidentemente, un'ipotesi di surrogazione: siamo nei casi in cui, non potendo l'autorità giudiziaria intervenire tempestivamente, sussistendo la necessità e l'urgenza di cui parla la disposizione costituzionale, subentra ad essa, con la garanzia dei termini di cui già si è detto, l'autorità di polizia giudiziaria. Il sistema è unitario, onorevoli colleghi: non si può prenderlo a metà. O noi per ipotesi concepiamo nella legge sulla stampa una disciplina tutta diversa da quella costituzionale, ipotesi assurda, o noi accettiamo – e non possiamo non accettarla – la disciplina costituzionale, così come è data dal relativo articolo, e dobbiamo prenderla integralmente con la sua ipotesi principale e con quella subordinata; perché nel comma 4° non si prevede che una ipotesi, una ipotesi di surrogazione che non può essere distaccata dalla disposizione principale, cui inerisce. Per queste ragioni non impostiamo qui la questione come di un normale emendamento; noi impostiamo una questione di corrispondenza della legge alla Carta costituzionale e ci auguriamo che tutti i colleghi sentano che qui non è questione di maggioranza o di minoranza, ma di leale adesione alla Carta costituzionale votata.</p><p class="paragraph" data-counter="21" id="p-21">Quando l'onorevole <span about="https://w3id.org/moro/enoam/data/121185/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span> dice che la Carta costituzionale pone una garanzia della libertà, ma che quando risulti incrementata la libertà il limite da essa fissato può essere sorpassato, io rispondo che né la Costituzione, né la legge sulla stampa tutelano soltanto la libertà. La Costituzione e la legge sulla stampa, tutelano la libertà sì, ma insieme tutti i valori morali e sociali caratteristici di un ordinamento giuridico. E qui mi richiamo a quanto disse, forse con espressione non molto felice, ma, credo, sostanzialmente esatta, l'onorevole <span about="https://w3id.org/moro/enoam/data/121185/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/fernando-schiavetti" typeof="deo:Reference">Schiavetti</span><sup><a href="#curatornote-12" id="curatornote-ref-12">[12]</a></sup>. Se noi dessimo l'interpretazione che ci propone l'onorevole <span about="https://w3id.org/moro/enoam/data/121185/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span>, noi avremmo forse garantita la libertà, ma non avremmo garantito quei valori che la Costituzione intese tutelare quando pose in quella forma l'articolo relativo alla stampa.</p><ol id="curatorNotes"><li about="https://w3id.org/moro/enoam/data/121185/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per presentare l’emendamento proposto assieme all’onorevole Francesco Dominedò: «sostituirlo col seguente: le disposizioni dell'articolo 528 del codice penale si applicano altresì nel caso di stampati i quali descrivano o illustrino, con particolari impressionanti e raccapriccianti, avvenimenti realmente verificatisi o anche soltanto immaginari e siano pertanto idonei a turbare il comune sentimento della morale o l'ordine familiare o da provocare il diffondersi di suicidi o delitti. Le disposizioni dell'articolo 528 del codice penale si applicano anche alle pubblicazioni destinate ai minori degli anni 18, quando per la sensibilità propria dei fanciulli e degli adolescenti siano comunque idonei ad offendere il loro sentimento morale o costituire per essi incitamento alla corruzione, al delitto o al suicidio. Le pene in tali casi sono aumentate». <a href="#curatornote-ref-1">↑</a></li><li about="https://w3id.org/moro/enoam/data/121185/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Angelina (Lina) Merlin (1887-1979), politica e insegnante, deputata all’Assemblea costituente per il gruppo socialista. <a href="#curatornote-ref-2">↑</a></li><li about="https://w3id.org/moro/enoam/data/121185/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 26 recita: «Ai fini dell'applicazione degli articoli 528 e 529 del Codice penale, per le pubblicazioni destinate all'infanzia e all'adolescenza si ha riguardo in modo particolare alla sensibilità propria dei fanciulli e degli adolescenti». <a href="#curatornote-ref-3">↑</a></li><li about="https://w3id.org/moro/enoam/data/121185/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito al dibattito sull’emendamento proposto dall’onorevole Mauro Scoccimarro con il quale si propone di aggiungere le parole: «che non abbiano carattere di opere d’arte». <a href="#curatornote-ref-4">↑</a></li><li about="https://w3id.org/moro/enoam/data/121185/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente e nella I legislatura per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. L’onorevole Cevolotto ha affermato di ritenere superfluo l’emendamento proposto dall’onorevole Mauro Scoccimarro.  <a href="#curatornote-ref-5">↑</a></li><li about="https://w3id.org/moro/enoam/data/121185/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mauro Scoccimarro (1895-1972), pubblicista, politico, deputato all’Assemblea costituente per il gruppo comunista. Già ministro delle Finanze nel I e nel II governo De Gasperi. Si veda la voce del DBI, a firma Aldo Agosti, vol. 91 (2018). <a href="#curatornote-ref-6">↑</a></li><li about="https://w3id.org/moro/enoam/data/121185/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul secondo comma dell’emendamento proposto da Moro e dall’onorevole Francesco Dominedò ed in particolare in merito ad una proposta dell’onorevole Fiorenzo Cimenti che chiede di aggiungere dopo la parola «sensibilità» le altre «impressionabilità e suggestioni proprie».  <a href="#curatornote-ref-7">↑</a></li><li about="https://w3id.org/moro/enoam/data/121185/v1/curatornote-8" class="" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Relatore è l’onorevole Mario Cevolotto.  <a href="#curatornote-ref-8">↑</a></li><li about="https://w3id.org/moro/enoam/data/121185/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene proponendo una modifica al testo del proprio emendamento.  <a href="#curatornote-ref-9">↑</a></li><li about="https://w3id.org/moro/enoam/data/121185/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla proposta di emendamento all’articolo 28 presentata assieme all’onorevole Francesco Dominedò: «Sostituire il n. 4°) del secondo comma col seguente: 4°) dei giornali degli altri stampati, quando in essi si concreti il reato di offesa all'onore o al prestigio del presidente della Repubblica o del Capo di uno Stato estero di istigazione a delinquere nell'ipotesi dell'articolo 414, comma primo, n. 1°), del Codice penale, di apologia di reato ai sensi dell'ultimo comma dello stesso articolo, di delitti contro il sentimento religioso e nelle ipotesi previste dagli articoli 402, 403 e 406 del Codice penale, ovvero di pubblicazioni oscene o contrari alla pubblica decenza anche nelle ipotesi configurate nell'articolo 27 della presente legge o, infine, il reato previsto dall'articolo 553 del Codice penale e che comunque divulghino mezzi rivolti a impedire la procreazione o a procurare l'aborto o illustrino l'impiego di essi o diano indicazioni sul modo di procurarseli o contengano inserzioni o corrispondenze relative ai mezzi predetti. Reintegrare il quarto comma nel testo del progetto ministeriale. Aggiungere infine: L'autorità giudiziaria deve provvedere nelle successive 24 ore». <a href="#curatornote-ref-10">↑</a></li><li about="https://w3id.org/moro/enoam/data/121185/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro fa riferimento all’articolo 16 del progetto di costituzione, divenuto poi l’articolo 21 del testo costituzionale definitivo.  <a href="#curatornote-ref-11">↑</a></li><li about="https://w3id.org/moro/enoam/data/121185/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Fernando Schiavetti (1892-1970), giornalista, politico, deputato all’Assemblea costituente eletto per le liste del Partito d’Azione ed iscritto al gruppo autonomista. <a href="#curatornote-ref-12">↑</a></li></ol></body></html>