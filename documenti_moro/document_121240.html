<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.240" name="dcterms.relation"/><meta content="10.48678/unibo/aldomoro1.2.1.240" name="dcterms.identifier"/><meta content="Moro, Aldo, [Per la concessione di un assegno annuo a Maria Montessori], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.240." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Per la concessione di un assegno annuo a Maria Montessori]</title>
<div id="mentionMeta"><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/maria-montessori" typeof="foaf:Person"/><meta about="https://w3id.org/moro/enoam/data/maria-montessori" content="Maria Montessori" property="rdfs:label"/><meta about="https://w3id.org/moro/enoam/data/maria-montessori" property="owl:sameAs" resource="http://www.wikidata.org/entity/Q131117"/><meta about="https://w3id.org/moro/enoam/data/maria-montessori" content="maria-montessori" property="wdt:P1986"/><meta about="https://w3id.org/moro/enoam/data/maria-montessori" content="Montessori, Maria" property="skos:prefLabel"/><meta about="https://w3id.org/moro/enoam/data/maria-de-unterrichter-jervolino" typeof="foaf:Person"/><meta about="https://w3id.org/moro/enoam/data/maria-de-unterrichter-jervolino" content="Maria Jervolino" property="rdfs:label"/><meta about="https://w3id.org/moro/enoam/data/maria-de-unterrichter-jervolino" property="owl:sameAs" resource="http://www.wikidata.org/entity/Q3847238"/><meta about="https://w3id.org/moro/enoam/data/maria-de-unterrichter-jervolino" content="Jervolino, Maria" property="skos:prefLabel"/><meta about="https://w3id.org/moro/enoam/data/alfredo-covelli" typeof="foaf:Person"/><meta about="https://w3id.org/moro/enoam/data/alfredo-covelli" content="Alfredo Covelli" property="rdfs:label"/><meta about="https://w3id.org/moro/enoam/data/alfredo-covelli" property="owl:sameAs" resource="http://www.wikidata.org/entity/Q3611381"/><meta about="https://w3id.org/moro/enoam/data/alfredo-covelli" content="Covelli, Alfredo" property="skos:prefLabel"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/antonio-pesenti" typeof="foaf:Person"/><meta about="https://w3id.org/moro/enoam/data/antonio-pesenti" content="Antonio Pesenti" property="rdfs:label"/><meta about="https://w3id.org/moro/enoam/data/antonio-pesenti" property="owl:sameAs" resource="http://www.wikidata.org/entity/Q3620028"/><meta about="https://w3id.org/moro/enoam/data/antonio-pesenti" content="antonio-mario-pesenti" property="wdt:P1986"/><meta about="https://w3id.org/moro/enoam/data/antonio-pesenti" content="Pesenti, Antonio" property="skos:prefLabel"/><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/><meta about="https://w3id.org/moro/enoam/data/paesi-bassi" typeof="dcterms:Location"/><meta about="https://w3id.org/moro/enoam/data/paesi-bassi" content="Paesi Bassi" property="rdfs:label"/><meta about="https://w3id.org/moro/enoam/data/paesi-bassi" property="owl:sameAs" resource="http://www.wikidata.org/entity/Q55"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Per la concessione di un assegno annuo a Maria Montessori]</h1><p class="paragraph" data-counter="1" id="p-1">Signor<sup><a href="#curatornote-1" id="curatornote-ref-1">[1]</a></sup> <span about="https://w3id.org/moro/enoam/data/121240/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-2" id="curatornote-ref-2">[2]</a></sup>, onorevoli colleghi, poche parole basteranno per illustrare questa proposta di legge che io e molti altri colleghi abbiamo presentato<sup><a href="#curatornote-3" id="curatornote-ref-3">[3]</a></sup>. In questa stessa aula, il 3 maggio 1947, la <span about="https://w3id.org/moro/enoam/data/121240/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente </span>italiana volle rendere omaggio alla signorina <span about="https://w3id.org/moro/enoam/data/121240/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/maria-montessori" typeof="deo:Reference">Maria Montessori</span><sup><a href="#curatornote-4" id="curatornote-ref-4">[4]</a></sup> che, dopo lunghi anni di lontananza dal nostro paese, ritornava fra noi in un rinnovato clima sociale e politico. Proprio in quest’aula, la nostra eminente collega, onorevole <span about="https://w3id.org/moro/enoam/data/121240/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/maria-de-unterrichter-jervolino" typeof="deo:Reference">Maria Jervolino</span><sup><a href="#curatornote-5" id="curatornote-ref-5">[5]</a></sup>, presidente dell’Ente nazionale «Montessori», rivolse alla grande educatrice nobili parole di apprezzamento e di saluto a nome della <span about="https://w3id.org/moro/enoam/data/121240/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente </span>italiana. Questa mia proposta di legge intende ricollegarsi idealmente a quello che avvenne in quel momento. Come allora la <span about="https://w3id.org/moro/enoam/data/121240/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>, che era alta e compiuta espressione della sovranità nazionale, ritenne doveroso inchinarsi di fronte a questa grande figura di educatrice, così oggi il Parlamento italiano compie un doveroso atto di omaggio a questa donna, la quale ha dedicato tutta la sua lunga vita, nel pensiero e nell’azione, in tutti i paesi del mondo, al bambino, di cui ha voluto conoscere e di cui si è studiata di risolvere i grandi ignorati problemi.</p><p class="paragraph" data-counter="2" id="p-2">Mi piace porre in rilievo che la proposta di legge è stata presentata da me con il concorso, del quale sono a tutti molto grato, di numerosi eminenti colleghi, di tutte le parti politiche della Camera, dai monarchici, rappresentati dall’onorevole <span about="https://w3id.org/moro/enoam/data/121240/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/alfredo-covelli" typeof="deo:Reference">Covelli</span><sup><a href="#curatornote-6" id="curatornote-ref-6">[6]</a></sup>, dai liberali, dai socialisti, fino all’onorevole <span about="https://w3id.org/moro/enoam/data/121240/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-7" id="curatornote-ref-7">[7]</a></sup>, all’onorevole <span about="https://w3id.org/moro/enoam/data/121240/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/antonio-pesenti" typeof="deo:Reference">Pesenti</span><sup><a href="#curatornote-8" id="curatornote-ref-8">[8]</a></sup>, all’onorevole <span about="https://w3id.org/moro/enoam/data/121240/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-9" id="curatornote-ref-9">[9]</a></sup>, all’onorevole <span about="https://w3id.org/moro/enoam/data/121240/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-10" id="curatornote-ref-10">[10]</a></sup> e a tanti amici del mio stesso gruppo, quasi a significare che, di fronte a problemi di questa natura, di fronte alle ragioni ideali che giustificano la eccezionale misura di omaggio alla grande educatrice non vi sono più divergenze di parte, vi è invece l’unanime consenso di tutti gli uomini i quali sentono l’importanza enorme dei problemi educativi e vogliono dare, per risolverli, tutto quel contributo che essi sono in condizione di dare.</p><p class="paragraph" data-counter="3" id="p-3">Si tratta, per ritornare in concreto alla mia proposta, di una misura, per quanto di carattere eccezionale, tuttavia di lieve portata finanziaria. Si tratta di concedere alla dottoressa <span about="https://w3id.org/moro/enoam/data/121240/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/maria-montessori" typeof="deo:Reference">Montessori</span> un assegno annuo di lire 780.000 il quale, evidentemente, va in qualche modo al di là dei limiti troppo modesti di una pensione alimentare, come è comprensibile, considerata la persona della quale ci occupiamo, e tuttavia è contenuto nei limiti molto esigui di una piccola somma, ma che ha un grande significato morale. E mi sia consentito di aggiungere che questa concessione vorrebbe, anche parzialmente, risolvere un problema di carattere organizzativo; offrire cioè a questa vecchia signora la quale continua a vivere all’estero, in <span about="https://w3id.org/moro/enoam/data/121240/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/paesi-bassi" typeof="deo:Reference">Olanda</span>, la possibilità di tornare in <span about="https://w3id.org/moro/enoam/data/121240/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; sicché nel nostro paese possano essere colti i frutti più maturi di questo lungo, cinquantennale insegnamento che appunto in <span about="https://w3id.org/moro/enoam/data/121240/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ebbe le sue prime ispirazioni ed esplicazioni.</p><p class="paragraph" data-counter="4" id="p-4">Il lieve sacrificio richiesto al bilancio statale mi pare ampiamente compensato dal valore morale che assume questa iniziativa. Io credo di non dover chiarire alla Camera, la quale ha tanta sensibilità per queste cose, dopo aver pronunziato il nome di <span about="https://w3id.org/moro/enoam/data/121240/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/maria-montessori" typeof="deo:Reference">Maria Montessori</span>, di chi si tratti, quale sia stata l’opera di questa educatrice. I colleghi ai quali io mi sono rivolto per chiedere la loro adesione alla mia proposta hanno subito aderito entusiasticamente: bastava che io citassi il nome, perché da ogni parte politica venissero consensi alla mia iniziativa. <span about="https://w3id.org/moro/enoam/data/121240/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/maria-montessori" typeof="deo:Reference">Maria Montessori</span> è una delle poche persone del nostro paese il cui nome in questo momento ha un’autentica risonanza mondiale. <span about="https://w3id.org/moro/enoam/data/121240/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/maria-montessori" typeof="deo:Reference">Ella</span> ha iniziato il suo lavoro in <span about="https://w3id.org/moro/enoam/data/121240/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> quasi all’inizio di questo secolo, ma subito la sua attività è passata al di là delle frontiere e le sue opere sono state tradotte in moltissime lingue e le sue iniziative si sono moltiplicate, accolte ovunque con fervore di consensi. Oggi in tutti i paesi del mondo, si può dire, esistono scuole Montessori. Per opera di questa donna alla quale i più grandi uomini del pensiero e della politica in tutti i paesi del mondo hanno reso omaggio, si può dire che il pensiero italiano e l’impulso verso opere di elevazione sociale hanno avuto in tutti i paesi del mondo un’autorevole testimonianza. Nessuno quindi vorrà dubitare dell’opportunità della nostra iniziativa. E una iniziativa, questa, di carattere culturale, ed è per questo suo carattere innanzitutto che ci troviamo d’accordo noi di tutte le parti della Camera. Si rende omaggio, attraverso questa donna di altissimi studi, alla dignità della ricerca scientifica e alle forze del pensiero. </p><p class="paragraph" data-counter="5" id="p-5">Vogliamo ancora in questo modo fare qualche cosa che abbia un peso nella vita sociale e politica del nostro paese, perché tutti vediamo in <span about="https://w3id.org/moro/enoam/data/121240/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/maria-montessori" typeof="deo:Reference">Maria Montessori</span>, che in tutti gli anni della sua lunga vita ha reso testimonianza nel pensiero e nelle opere dei valori della libertà umana e della democrazia, una forza che può intervenire nel difficile processo di assestamento morale e politico del nostro paese, aiutandoci ad educare le nuove generazioni nello spirito di questi ideali.</p><p class="paragraph" data-counter="6" id="p-6">Ci siamo trovati d’accordo ancora tutti quanti, perché si tratta, onorevoli colleghi, – ed ho finito – di una iniziativa che riguarda l’infanzia, i nostri bambini, cioè quanto di più caro e di più grande noi abbiamo, come individui e come collettività. Il Parlamento nazionale, che è l’espressione dei valori più profondi che sono nella vita della nazione, dimostrerà certamente la sua sensibilità e capacità di esprimere la autentica vita della comunità nazionale, approvando la presa in considerazione di questa proposta di legge, la quale non vuole essere soltanto uno strumento per sviluppare per il domani una umanità più completa e più buona, quale dovrebbe emergere da una più competente e consapevole opera educativa, ma già da oggi intende rendere omaggio all’infanzia, a questo tesoro spesso nascosto di innocenza, di bontà, di verità, d’intelligenza, al quale tutti gli uomini degni di questo nome debbono inchinarsi.</p><ol id="curatorNotes"><li about="https://w3id.org/moro/enoam/data/121240/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene ribadendo quanto già affermato nell’annunzio del progetto di legge in questione il 22 febbraio 1951, sottolineando le qualità scientifiche e morali del lavoro di Maria Montessori.  <a href="#curatornote-ref-1">↑</a></li><li about="https://w3id.org/moro/enoam/data/121240/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Presidente della Camera dei deputati è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-2">↑</a></li><li about="https://w3id.org/moro/enoam/data/121240/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro era il primo firmatario della proposta di legge, annunziata il 22 febbraio 1951. Si veda Atti parlamentari, Camera dei deputati, Documenti, Disegni di legge e relazioni, n. 1839, pp. 1-2. <a href="#curatornote-ref-3">↑</a></li><li about="https://w3id.org/moro/enoam/data/121240/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Maria Montessori (1870-1952), medico, pedagogista di fama internazionale. Si veda la voce per il DBI, a firma Fulvio De Giorgi, vol. 72, 2012. <a href="#curatornote-ref-4">↑</a></li><li about="https://w3id.org/moro/enoam/data/121240/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Maria De Unterrichter Jervolino (1902-1975), insegnante, politico, deputata all’Assemblea costituente e nella I legislatura per il gruppo democratico cristiano. <a href="#curatornote-ref-5">↑</a></li><li about="https://w3id.org/moro/enoam/data/121240/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Alfredo Covelli (1914-1998), insegnante, politico, deputato all’Assemblea costituente e nella I legislatura per il gruppo monarchico.  <a href="#curatornote-ref-6">↑</a></li><li about="https://w3id.org/moro/enoam/data/121240/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente e nella I legislatura per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-7">↑</a></li><li about="https://w3id.org/moro/enoam/data/121240/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Antonio Pesenti (1910-1973), economista, docente universitario, politico, deputato all’Assemblea costituente e nella I legislatura per il gruppo comunista.  <a href="#curatornote-ref-8">↑</a></li><li about="https://w3id.org/moro/enoam/data/121240/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Alessandro Affortunati, vol. 95, 2019. <a href="#curatornote-ref-9">↑</a></li><li about="https://w3id.org/moro/enoam/data/121240/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Pietro Nenni (1891-1980), storico leader del socialismo italiano, deputato all’Assemblea costituente e nella I legislatura per il gruppo socialista. Si veda la voce del DBI, a firma Marco Gervasoni, vol. 78, 2013. <a href="#curatornote-ref-10">↑</a></li></ol></body></html>