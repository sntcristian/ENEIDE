<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.271" name="dcterms.relation"/><meta content="10.48678/unibo/aldomoro1.3.2.271" name="dcterms.identifier"/><meta content="Moro, Aldo, [Discorso tenuto a Redipuglia per la ricorrenza del 4 novembre], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.271." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto aRedipugliaper la ricorrenza del 4 novembre</title>
<div id="mentionMeta"><meta about="https://w3id.org/moro/enoam/data/redipuglia" typeof="dcterms:Location"/><meta about="https://w3id.org/moro/enoam/data/redipuglia" content="Redipuglia" property="rdfs:label"/><meta about="https://w3id.org/moro/enoam/data/redipuglia" content="http://www.wikidata.org/entity/Q3931531" property="owl:sameAs" resource="http://www.wikidata.org/entity/Q18503557"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Discorso tenuto a Redipuglia per la ricorrenza del 4 novembre </h1><p class="paragraph" data-counter="1" id="p-1">Ancora una volta il Governo, com’era suo dovere, ha voluto essere presente a questo rito commovente ed austero, che ricorda la vittoria nella guerra 1915-18 ed esalta centinaia di migliaia di caduti, tanti dei quali riposano nel sacrario di <span about="https://w3id.org/moro/enoam/data/132271/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/redipuglia" typeof="deo:Reference">Redipuglia</span>.</p><p class="paragraph" data-counter="2" id="p-2">Questa celebrazione è innanzitutto riconoscimento del significato storico della guerra che l’<span about="https://w3id.org/moro/enoam/data/132271/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> intraprese, pur consapevole degli immensi sacrifici da affrontare, nella linea del Risorgimento nazionale non mossa cioè da volontà di potenza, ma nell’intento di completare la sua unità e raggiungere i contesi confini della Patria. Ed essi furono finalmente conquistati in quel fatidico 4 novembre 1918 e da allora sono indiscutibili e intangibili. E questo moto, patriottico e riparatore, che esigeva l’impegno eroico ed il sacrificio di sangue del popolo italiano, s’inseriva in un vasto sforzo, su scala mondiale, del quale l’<span about="https://w3id.org/moro/enoam/data/132271/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> era consapevole e partecipe, per far prevalere valori di civiltà e di libertà.</p><p class="paragraph" data-counter="3" id="p-3">Dopo tante vicende storiche è difficile dire quali sarebbero l’assetto del mondo e quello dell’<span about="https://w3id.org/moro/enoam/data/132271/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> senza una così drammatica e sanguinosa vicenda. Ma sappiamo per certo che la felice conclusione dell’epopea del Risorgimento, la realizzata unità ed integrità del Paese sono condizioni essenziali, perché l’<span about="https://w3id.org/moro/enoam/data/132271/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sia presente com’essa è con piena dignità ed influenza, nel concerto delle Nazioni. L’altissimo prezzo di sangue, che oggi reverenti ricordiamo, non fu dunque pagato invano. Come non è stato vano il sacrificio, oltre che di gloriosi caduti, di mutilati, di combattenti, di famiglie colpite nei loro affetti più cari. A tutte le vittime della guerra, ed in prima linea a coloro che portano, sovente insieme, il segno delle ferite e quello del valore, alle gloriose Forze Armate dello Stato, va in questo momento l’omaggio devoto e riconoscerne del Governo e dell’intera Nazione. Nel ricordo dei morti e dei vivi sacrificatisi per l’<span about="https://w3id.org/moro/enoam/data/132271/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nella quarta guerra d’Indipendenza, vogliamo associare quanti altri, in adempimento del loro dovere, soffrirono, combatterono, morirono per amore della Patria, e tra essi coloro che negli ultimi anni e mesi offrirono la loro vita per la garanzia del confine inviolabile del Brennero, che questo dolore e questo sangue hanno conquistato e consacrato.</p><p class="paragraph" data-counter="4" id="p-4">Crediamo inoltre di interpretare il profondo sentimento dei combattenti, dei mutilati, dei caduti, delle famiglie colpite, se vogliamo in questo momento serenamene lo sguardo all’<span about="https://w3id.org/moro/enoam/data/132271/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> di oggi. Tutti infatti si sacrificarono per l’avvenire della Patria.</p><p class="paragraph" data-counter="5" id="p-5">In un mondo, da allora, così mutato e nel quale emergono sempre più vive esigenze di libertà, di progresso, di giustizia e di pace in ciascun popolo e tra i popoli del mondo, permangono intatti i valori propri della nostra Patria, l’<span about="https://w3id.org/moro/enoam/data/132271/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, nella consapevolezza della sua storia tormentata e gloriosa, nella solidarietà di fondo che la costituisce, nell’attesa e nella preparazione di un comune destino.</p><p class="paragraph" data-counter="6" id="p-6">Ebbene noi dobbiamo conservare integra la coscienza nazionale, intatta la forza del Paese, rivolta, anche nell’ambito dell’Alleanza atlantica, a fini di sicurezza e di pace, consistente e crescerne la dignità dell’<span about="https://w3id.org/moro/enoam/data/132271/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, impegnata in opere di giustizia e di progresso nel mondo grado grado più libero, aperto e solidale che l’evoluzione della storia ci propone e che noi vogliamo sviluppare. Il ricordo di un passato glorioso, il culto di sacre memorie, sono dunque richiamo alla nostra comune responsabilità verso l’avvenire, all’unità e serietà della Nazione, qual è richiesta in momenti difficili come questo che viviamo. Abbiamo fiducia che così sarà. </p><p>Viva l’<span about="https://w3id.org/moro/enoam/data/132271/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p></body></html>