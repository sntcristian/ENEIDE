<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.282" name="dcterms.relation"/><meta content="10.48678/unibo/aldomoro1.3.2.282" name="dcterms.identifier"/><meta content="Moro, Aldo, Discorso tenuto a Roma in occasione del Consiglio nazionale dell’Unione nazionale dei comuni ed enti montani, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.282." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Roma in occasione del Consiglio nazionale dell'Unione nazionale dei comuni ed enti montani</title>
<div id="mentionMeta"><meta about="https://w3id.org/moro/enoam/data/enrico-ghio" typeof="foaf:Person"/><meta about="https://w3id.org/moro/enoam/data/enrico-ghio" content="Enrico Ghio" property="rdfs:label"/><meta about="https://w3id.org/moro/enoam/data/enrico-ghio" property="owl:sameAs" resource="http://www.wikidata.org/entity/Q50322208"/><meta about="https://w3id.org/moro/enoam/data/enrico-ghio" content="Ghio, Enrico" property="skos:prefLabel"/><meta about="https://w3id.org/moro/enoam/data/franco-restivo" typeof="foaf:Person"/><meta about="https://w3id.org/moro/enoam/data/franco-restivo" content="Franco Restivo" property="rdfs:label"/><meta about="https://w3id.org/moro/enoam/data/franco-restivo" property="owl:sameAs" resource="http://www.wikidata.org/entity/Q550162"/><meta about="https://w3id.org/moro/enoam/data/franco-restivo" content="Restivo, Franco" property="skos:prefLabel"/><meta about="https://w3id.org/moro/enoam/data/provincia-autonoma-di-bolzano" typeof="dcterms:Location"/><meta about="https://w3id.org/moro/enoam/data/provincia-autonoma-di-bolzano" content="Alto Adige" property="rdfs:label"/><meta about="https://w3id.org/moro/enoam/data/provincia-autonoma-di-bolzano" property="owl:sameAs" resource="http://www.wikidata.org/entity/Q15124"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Roma in occasione del Consiglio nazionale dell'Unione nazionale dei comuni ed enti montani </h1><p>Cari amici,</p><p class="paragraph" data-counter="1" id="p-1">desidero ringraziare innanzitutto l’on. <span about="https://w3id.org/moro/enoam/data/132282/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/enrico-ghio" typeof="deo:Reference">Enrico Ghio</span>, che mi ha voluto partecipe di questi vostri lavori, per le parole così belle, confortanti e commoventi che ha pronunciato nei miei confronti, e poi voi tutti per l’accoglienza amichevole che mi avete riservato.</p><p class="paragraph" data-counter="2" id="p-2">Con la mia breve presenza al vostro Consiglio Nazionale intendo testimoniare l’interesse, l’attenzione, vorrei dire, l’amore, con il quale il Governo ed io personalmente seguiamo i problemi della montagna, la cui gente è una delle componenti essenziali di quel mondo spirituale nel quale io credo e che penso sia il fondamento della nostra stabilità e di un avvenire ordinato e di progresso.</p><p class="paragraph" data-counter="3" id="p-3">In questa civiltà industriale sempre più complessa, la quale è dinanzi a noi come una fatalità, ma anche come una fortuna perché indica benessere e diminuzione della fatica e che ha tuttavia in sé il rischio di travolgere alcuni fondamentali valori umani, la gente della montagna credo sia una riserva essenziale per compensare le spinte che, nella nostra società, possono venire in una direzione diversa da quella che io ritengo sia necessaria per conservare al nostro Paese un volto, quale quello che si riflette nel nostro volto di gente della montagna.</p><p class="paragraph" data-counter="4" id="p-4">Ecco perché ho cercato – quando ho potuto – di visitare province e paesi di montagna, traendone sempre grande conforto. Con la mia presenza in quei luoghi, che spero di continuare perché ho in progetto altri viaggi, ho voluto dimostrare agli uomini della montagna nel rendersi conto delle loro condizioni di vita, la vicinanza del Governo e mia personale, e soprattutto far sentire loro che essi non sono abbandonati e dimenticati, ma sono veramente una parte viva ed importante della Nazione.</p><p class="paragraph" data-counter="5" id="p-5">Il nostro programma di Governo è evidentemente un programma di equilibrato sviluppo della Nazione. Ha questa caratteristica fondamentale: far sì che non vi siano zone abbandonate, che non siano perdute le componenti fondamentali della vita nazionale, che ciascuno, nel proprio ordine, possa partecipare al progresso generale della Nazione. Ciascuno nel proprio e, quindi, anche la montagna. Non si tratta di creare in Italia degli enormi agglomerati urbani nei quali si concentrino le industrie, città di milioni e milioni di abitanti e, quindi, di ridurre il paese ad una uguale fisionomia. Non è questo il nostro sforzo, il nostro impegno.</p><p class="paragraph" data-counter="6" id="p-6">Sia pure nel rispetto di alcune leggi, di alcuni indirizzi economiche debbono essere tenuti presenti, vogliamo conservare all’Italia la sua varietà: quindi, dare all’agricoltura il suo posto, evitare che l’esodo dalle campagne vada al di là dei limiti fisiologici, fare in modo che un mondo rurale ci sia e si senta sicuro dal punto di vista del reddito che ricava e dell’assistenza che riceve. Non si tratta perciò di abbandonare la montagna, ma di valorizzarla attraverso la creazione di condizioni di vita e di iniziative che siano tali da impedire che la montagna, come la campagna, dinanzi al miraggio di quelle città di cui parlava <span about="https://w3id.org/moro/enoam/data/132282/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/enrico-ghio" typeof="deo:Reference">Ghio</span>, dinanzi al miraggio di una condizione forse moralmente meno elevata, ma immediatamente più appetibile, siano abbandonate deformando il volto del nostro paese.</p><p class="paragraph" data-counter="7" id="p-7">Noi crediamo che questa funzione economica, sociale ed umana della montagna ci sia. Lo sviluppo crescente delle iniziative turistiche è certamente un modo fondamentale di valorizzarla anche se non ci si può immaginare che essa sia indirizzata tutta ad una specifica caratterizzazione turistica. Si tratta quindi di vedere l’insieme delle esigenze della montagna e di provvedervi, sia pure con quella gradualità che voi stessi – e ve ne ringrazio – avete riconosciuto come un elemento importante per il successo dell’azione.</p><p class="paragraph" data-counter="8" id="p-8">Purtroppo, di quando in quando, siamo colpiti da calamità che finiscono per avere, naturalmente, la priorità e che assorbono risorse enormi che se si fossero potute impiegare per la montagna avrebbero già risolto largamente i suoi problemi.</p><p class="paragraph" data-counter="9" id="p-9">Dobbiamo combattere anche contro la natura – voi lo sapete – e, quindi, accanto alle esigenze che giorno per giorno vengono prospettate al Governo ci sono alcune esigenze specifiche che turbano il normale ritmo dello sviluppo. Abbiamo presentato la legge-ponte appunto per evitare che vi fosse una qualsiasi frattura negli interventi a favore della montagna che sono ormai una forma costante, anche se non ancora sufficiente, di intervento del Governo per quanto riguarda i vostri problemi e le vostre esigenze.</p><p class="paragraph" data-counter="10" id="p-10">È stato fatto in questi 20 anni – come si è detto – quanto in passato non era stato fatto durante un ben più lungo periodo di tempo. Attraverso il programma, con la ricognizione cioè di tutti i problemi, di tutte le situazioni, di tutti i bisogni del Paese la montagna ha potuto, naturalmente, manifestare le sue esigenze e le sue possibilità.</p><p class="paragraph" data-counter="11" id="p-11">Pur nelle giornate tumultuose che noi viviamo e, probabilmente, vivremo in questo ultimo periodo un po’ disordinato di legislatura (purtroppo è un dato che ricorre sempre e, quindi, si presenterà anche questa volta, desidero assicurarvi che la predisposizione di un provvedimento per la montagna sarà oggetto di tutte le mie cure. Ne riparlerò con il <span about="https://w3id.org/moro/enoam/data/132282/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/franco-restivo" typeof="deo:Reference">Ministro</span> dell’Agricoltura<sup><a href="#curatornote-1" id="curatornote-ref-1">[1]</a></sup> il quale aveva già elaborato le linee di un programma di intervento, ma poi ha voluto – credo che questo fosse necessario – assicurare un intervento immediato.</p><p class="paragraph" data-counter="12" id="p-12">Soprattutto desidero assicurarvi che il vostro problema è all’ordine del giorno del Paese. Nella prossima legislatura alcuni temi, già da tempo emersi, ma ancora più approfonditi e maturati nel corso di questi anni, dovranno apparire in piena evidenza.</p><p class="paragraph" data-counter="13" id="p-13">È indispensabile la serenità nelle montagne. Solo così i suoi abitanti potranno rimanervi, conservando integre le proprie caratteristiche e le proprie tradizioni. Questo penso che è di assicurazione, che è di solidarietà, che è di promessa di intervento, vi prego, cari amici, di portare alle vostre più vaste organizzazioni che rappresentate, e nei vostri Comuni con il saluto del Governo, ma soprattutto con quello mio personale, di una persona cioè che si sente a voi particolarmente legata. E questo saluto significhi veramente una solidarietà stretta fra noi ed il comune impegno di fare insieme il nostro lavoro per il bene del Paese.</p><p class="paragraph" data-counter="14" id="p-14"><span about="https://w3id.org/moro/enoam/data/132282/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/enrico-ghio" typeof="deo:Reference">Ghio</span> ha accennato a quello che le montagne hanno dato nei grandi e difficili momenti della Nazione. Ricordo certe lapidi commoventi. So che anche in questo momento gli alpini, in <span about="https://w3id.org/moro/enoam/data/132282/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/provincia-autonoma-di-bolzano" typeof="deo:Reference">Alto Adige</span>, sono sempre pronti all’adempimento del loro dovere con quel tono semplice, così simpatico che attira verso di loro l’attenzione affettuosa di tutti gli italiani. Anche il ricordo di questo passato glorioso e la certezza che la virtù e la dedizione dei montanari sono sempre ferme ed a disposizione del Paese, ci fa oggi sottolineare il comune intento di lavorare insieme nel modo migliore per il bene della Patria. </p><ol id="curatorNotes"><li about="https://w3id.org/moro/enoam/data/132282/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Franco Restivo (1911-1976), politico democristiano e allora ministro dell’Agricoltura. <a href="#curatornote-ref-1">↑</a></li></ol></body></html>