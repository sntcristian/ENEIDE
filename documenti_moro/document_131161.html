<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.161" name="dcterms.relation"/><meta content="10.48678/unibo/aldomoro1.3.1.161" name="dcterms.identifier"/><meta content="Moro, Aldo, [Fare le cose utili al paese], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.161." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Fare le cose utili al paese]</title>
<div id="mentionMeta"><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito liberale italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Fare le cose utili al paese]</h1><p class="paragraph" data-counter="1" id="p-1">La ripresa dell’attività politica quest’anno è caratterizzata dall’attesa per il dibattito e le decisioni del <span about="https://w3id.org/moro/enoam/data/131161/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista Italiano</span>. L’attenzione è rivolta a quella scadenza di ottobre<sup><a href="#curatornote-1" id="curatornote-ref-1">[1]</a></sup> che deve segnare, come noi pensiamo e speriamo, un nuovo incontro, un incontro organico, tra i partiti che anche dopo le elezioni del 28 aprile<sup><a href="#curatornote-2" id="curatornote-ref-2">[2]</a></sup> hanno manifestato la volontà di collaborare per un nuovo sviluppo armonico della società italiana<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="2" id="p-2">Questo riferimento insistente ad un evento particolare, la convergenza piena di determinate forze politiche nel nostro paese, non significa indifferenza o incomprensione per i grandi avvenimenti in corso nel mondo ed ai quali certamente l’<span about="https://w3id.org/moro/enoam/data/131161/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non può e non deve rimanere estranea. Ma anche l’assunzione di una posizione significativa del nostro Paese in <span about="https://w3id.org/moro/enoam/data/131161/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel mondo è condizionata da una intesa positiva e di vasto respiro delle forze politiche naturalmente chiamate nella presente situazione ad assumere responsabilità di Governo.</p><p class="paragraph" data-counter="3" id="p-3">Per questa ragione, come del resto per la evidente necessità di affrontare in modo organico e senza ritardo i grandi problemi economici, sociali e politici che oggi si propongono in <span about="https://w3id.org/moro/enoam/data/131161/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ho rilevato al Consiglio Nazionale del luglio scorso<sup><a href="#curatornote-4" id="curatornote-ref-4">[4]</a></sup> la urgenza di un completo accordo politico tra la <span about="https://w3id.org/moro/enoam/data/131161/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, i partiti della sinistra democratica ed il <span about="https://w3id.org/moro/enoam/data/131161/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Un accordo preparato da un dialogo che deve svolgersi intenso, ma sereno in questo intervallo ed al quale la <span about="https://w3id.org/moro/enoam/data/131161/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha inteso dare, con la sua viva azione di partito e con la chiarezza delle sue responsabili posizioni politiche, un doveroso contributo.</p><p class="paragraph" data-counter="4" id="p-4">Dobbiamo essere profondamente grati, lo ripeto, all’onorevole <span about="https://w3id.org/moro/enoam/data/131161/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span>, il quale, con la azione piena di misura e di dignità del suo Governo<sup><a href="#curatornote-5" id="curatornote-ref-5">[5]</a></sup>, ci offre una pausa necessaria, ma anche utile, per porre su solide basi l’intesa tra i partiti. Una pausa quindi da riempire mediante un serio approfondimento politico e programmatico e senza illudersi che questo tempo di attesa possa andare al di là della scadenza prevista per la costituzione di una maggioranza organica<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="5" id="p-5">Basterà, tra l’altro, pensare che, mancando una solida maggioranza, il <span about="https://w3id.org/moro/enoam/data/131161/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> si sente arbitro della situazione ed alimenta l’assurda speranza di un suo reale inserimento tra le forze di Governo. Non è con la retorica delle parole che ci si oppone al comunismo, ma prendendo in mano saldamente la guida del Paese ed orientandolo, com’è compito appunto della maggioranza e del Governo, in piena autonomia ed in modo costruttivo in conformità degli ideali e dei programmi dei partiti che formano la maggioranza.</p><p class="paragraph" data-counter="6" id="p-6">Tocca a tutti i partiti interessati dunque impegnarsi in vista di questo importante obiettivo in quello spirito di solidarietà che scaturisce anche dall’aver essi consentito la vita dell’attuale Governo come una fase di transizione per l’assunzione di una piena corresponsabilità politica.</p><p class="paragraph" data-counter="7" id="p-7">Questo è innanzitutto compito del <span about="https://w3id.org/moro/enoam/data/131161/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> il quale deve dare, nel difficile travaglio di un Congresso, una risposta netta alla sollecitazione che viene dalla nuova realtà sociale e politica del Paese, la quale offre a quel partito eccezionali possibilità e lo chiama ad assumere conseguentemente grandi responsabilità.</p><p class="paragraph" data-counter="8" id="p-8">Me è un lavoro che impegna anche gli altri partiti, come ho detto nei due Consigli Nazionali dopo le elezioni<sup><a href="#curatornote-7" id="curatornote-ref-7">[7]</a></sup>, anche se essi hanno preso e ribadito nettamente la loro decisione favorevole. Li impegna ad approfondire ancora i punti essenziali del programma di fronte a problemi ormai urgenti ed evidenti, in modo che sia possibile, al momento giusto, una decisione tanto rapida quanto è necessario. L’impegna, senza rinuncia ai propri particolari punti di vista, a quella naturale diversità che nessuna coalizione di Governo può né deve cancellare, a quelle esigenze politiche fondamentali sulle quali non è ammissibile compromesso, a facilitare, per quanto è possibile e giusto, il cammino del <span about="https://w3id.org/moro/enoam/data/131161/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> in quest’ultimo aspro tratto di strada che esso deve percorrere per la conquista piena della sua autonomia e la assunzione delle maggiori (e pesanti) responsabilità nella vita del Paese.</p><p class="paragraph" data-counter="9" id="p-9">Per questo, già nel nostro ultimo Consiglio Nazionale, abbiamo ridotto al minimo la polemica e la richiesta, in modo da lasciare un’ampia sfera di libertà e di responsabilità al <span about="https://w3id.org/moro/enoam/data/131161/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Per questo non abbiamo voluto irrigidire in modo assoluto le nostre posizioni, anche quando avevamo bene i titoli per farlo, senza tuttavia svalutare in nessun modo il significato costruttivo e indiscutibilmente vitale di molti passi che erano stati fatti sulla via dell’intesa tra i partiti della maggioranza di centro-sinistra. Per questo abbiamo seguito e seguiamo con rispetto e simpatia lo sforzo dei socialisti in vista del loro decisivo Congresso, senza fermarci su polemiche particolari e su frammentarie valutazioni fuori del significato complessivo e di sviluppo che ha l’esperienza, di valore veramente storico, tuttora in corso. </p><p class="paragraph" data-counter="10" id="p-10">È naturale quindi che in questo momento si sottolineino le esigenze, diverse, ma non contraddittorie, del vasto programma di legislatura che deve essere, entro i prossimi mesi, compiutamente delineato; è naturale che, in questa fase preparatoria, si ponga l’accento ora su questo ora su quell’aspetto a seconda della sensibilità e dell’esperienza propria di ciascun partito.</p><p class="paragraph" data-counter="11" id="p-11">È certo però che da questo lavoro preparatorio, il quale sarà condotto a termine nella fase finale della trattativa, dovrà risultare un programma significativo e veramente caratterizzante di una nuova importante fase nella vita politica italiana. Un programma in forza del quale si sviluppi quel che c’è da sviluppare, si rinnovi quel che c’è da rinnovare, si aumenti realmente la sfera di libertà del cittadino e si dia un assetto più giusto e più umano alla collettività nazionale.</p><p class="paragraph" data-counter="12" id="p-12">Ma per essere così incisivo e significativo, esso non deve essere affatto, se formulato senza timidezze e remore, ma anche con senso di responsabilità, un programma di avventura, di disordine, di inflazione, di dissipazione di pubblico denaro. Noi crediamo che nessuno dei partiti della maggioranza possa voler queste cose e che nessuno di essi ritenga necessario il beneplacito del <span about="https://w3id.org/moro/enoam/data/131161/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, che ha solo finalità critiche ed eversive, perché il programma di governo possa essere considerato serio, innovatore, utile al paese.</p><p class="paragraph" data-counter="13" id="p-13">La capacità di essere partiti di Governo si misura alla stregua del senso di responsabilità, della attitudine a valutare la complessa realtà economica e sociale ed i riflessi, in essa, di ogni decisione politica, dell’abbandono della mentalità passionale e sbrigativa che caratterizza la battaglia dell’opposizione. E noi speriamo che questa capacità sia il frutto di una evoluzione socialista, che sta per toccare il suo termine, ed il segno di un momento nuovo ed importante nella politica italiana.</p><p class="paragraph" data-counter="14" id="p-14">È guardando a siffatta significativa incisività del programma che abbiamo parlato nel nostro ultimo Consiglio Nazionale della costruzione, nella libertà, dello Stato democratico, di adeguata presenza ed iniziativa politica dei lavoratori, di ammodernamento della struttura e dell’Amministrazione dello Stato, di adeguamento dell’assistenza e previdenza, d’impetuosa espansione della scuola debitamente rinnovata nei suoi ordinamenti, di completa diffusione dei fondamentali servizi civili, di sviluppo programmatico ed armonico dell’economia nel rispetto della insostituibile funzione della iniziativa privata e pubblica.</p><p class="paragraph" data-counter="15" id="p-15">Ma è anche rilevante ed illuminante della stessa portata del programma il significato che i protagonisti attribuiscono allo sviluppo politico che dovrebbe avere il suo culmine nell’ottobre prossimo. Esso è proprio nella presenza e nella collaborazione del <span about="https://w3id.org/moro/enoam/data/131161/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Esso è non già in un’astuta utilizzazione (e perciò deformazione) del <span about="https://w3id.org/moro/enoam/data/131161/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, ma nell’apporto, desiderato e reso possibile, di un partito di lavoratori, il quale creda nella democrazia e si distingua perciò nettamente dal <span about="https://w3id.org/moro/enoam/data/131161/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, alla evoluzione ordinata della società italiana, ad una politica non classista, ma di reale progresso economico e sociale che tocca largamente i lavoratori, li rende attori della vita democratica, li colloca al vertice dello Stato.</p><p class="paragraph" data-counter="16" id="p-16">Si vogliono fare alcune cose ritenute indispensabili allo sviluppo sociale che i tempi richiedono. E si vogliono fare queste cose con un partito di lavoratori, con un partito democratico quale il <span about="https://w3id.org/moro/enoam/data/131161/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> vuol essere, per l’importanza decisiva che assume l’affidare alla corresponsabilità di siffatta politica lo sviluppo della società italiana.</p><p class="paragraph" data-counter="17" id="p-17">Il <span about="https://w3id.org/moro/enoam/data/131161/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito liberale</span> non è perciò intercambiabile con il <span about="https://w3id.org/moro/enoam/data/131161/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> e la politica alla quale si vuole dare un decisivo avvio non può essere una politica centrista<sup><a href="#curatornote-8" id="curatornote-ref-8">[8]</a></sup>. Il <span about="https://w3id.org/moro/enoam/data/131161/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">Partito liberale</span> ha proprie indubbie risorse democratiche e propri meriti. Ma non è questa la sua politica. Ed una politica di vasta mobilitazione democratica e popolare non può contare sul suo contributo ma deve poter contare, oltre che sulle forze della sinistra democratica, su di un <span about="https://w3id.org/moro/enoam/data/131161/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> consolidato nella sua autonomia, svincolato dal <span about="https://w3id.org/moro/enoam/data/131161/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, impegnato in una posizione costruttiva e responsabile la quale lo dissoci dalle forze di opposizione, garante esso stesso, insieme con tutti noi, della scurezza della vita democratica, della intangibilità dei valori di libertà, in questa interessante fase di sviluppo del nostro paese.</p><p class="paragraph" data-counter="18" id="p-18">La maggioranza che si vuole costruire dunque dev’essere impegnata in una seria azione di libertà, di giustizia, di sviluppo economico e sociale, di rafforzamento dello Stato democratico; un rinvigorimento dello Stato democratico tanto più significativo e sicuro, in quanto in esso operino, con fedeltà e fiducia, forze sino a ieri diffidenti ed ostili. Dev’essere però una maggioranza nettamente definita ed autonoma. Autonomia anche e soprattutto nei confronti del <span about="https://w3id.org/moro/enoam/data/131161/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> riguardo al quale può esserci equivoco, o si può ingenerare maliziosamente l’equivoco da sinistra e anche da destra, per il fatto che si sposta obiettivamente a sinistra l’asse del Governo, per il fatto che l’abile inserimento dei comunisti nella vita democratica e parlamentare li porta ad accantonare in qualche modo i programmi, per adattarsi alla realtà psicologica e politica, per trovare un punto di collegamento con altre forze, per essere presenti nella vasta azione di riforma che appunto la maggioranza vuole intraprendere.</p><p class="paragraph" data-counter="19" id="p-19">Ma una maggioranza slabbrata a sinistra è per noi inaccettabile. Lo abbiamo detto e lo ripetiamo a nome di tutta la <span about="https://w3id.org/moro/enoam/data/131161/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nella quale non vi sono dissensi su questo punto fondamentale, su questa condizione politica ineliminabile, perché possa avere vita una politica di centro-sinistra. Abbiamo detto e ripetiamo che altro è il governo, altro è l’opposizione comunista. Di qua il Governo, di là l’opposizione. Né le forze di governo possono spingersi, anche solo saltuariamente, sul terreno della opposizione; né le forze di opposizione, e in prima linea la più potente e agile di esse, quella comunista, possono spingersi sul terreno del Governo. Non lo possono fare né apertamente né subdolamente; né in prima persona, né avvalendosi di un qualsiasi tramite. Confusioni e collegamenti non sono possibili.</p><p class="paragraph" data-counter="20" id="p-20">Noi sappiamo bene a che cosa mirino i comunisti e non vogliamo certo arrivare dove essi vorrebbero condurre il Paese, cioè ad un soffocante irrigidimento classista, al progressivo esaurimento della libertà, al radicale mutamento della politica estera democratica che l’<span about="https://w3id.org/moro/enoam/data/131161/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha accettato. Guardiamo alla sostanza delle cose al di là del gioco tattico. Questa divergenza di fondo, questa invincibile diffidenza non sono oggi neppure attenuate. Anche i socialisti hanno dichiarato impercorribile la via della conquista e della gestione del potere insieme con i comunisti e dovranno certo confermare nel Congresso questo dato che è fondamento della loro autonomia e della politica di alleanza con la Democrazia cristiana.</p><p class="paragraph" data-counter="21" id="p-21">La ragione ideologica e politica del dissenso può essere variamente colorita nei diversi partiti, ma essi convergono nel collocare il <span about="https://w3id.org/moro/enoam/data/131161/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> all’opposizione, nel considerarlo, nel complesso e nella sostanza della sua politica, una remora al dispiegarsi della vita democratica, nel ripromettersi di batterlo come un avversario (e non un potenziale collaboratore) con le armi della democrazia e con l’attuazione della propria politica. E chi può negare che il confronto sia soprattutto tra le forze di Governo ed il massimo partito di opposizione? E che questo soprattutto debba essere frenato e diminuito, perché non diventi forza di Governo? È nella stessa realtà della politica italiana che la competizione sia aperta proprio con il <span about="https://w3id.org/moro/enoam/data/131161/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, che ad esso sia lanciata la sfida dei democratici.</p><p class="paragraph" data-counter="22" id="p-22">Questo è il problema italiano, il quale comporta la identificazione di forze di Governo in modo da escludere il <span about="https://w3id.org/moro/enoam/data/131161/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> nella salvaguardia della democrazia come noi la intendiamo, come fatto cioè di libertà, di pluralismo, di dibattito, di rappresentanza parlamentare. Nella dialettica delle forze politiche, quale si è venuta delineando in <span about="https://w3id.org/moro/enoam/data/131161/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, è naturale che la sfida sia lanciata al <span about="https://w3id.org/moro/enoam/data/131161/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, senza che ciò significhi un primo riconoscimento della validità delle tesi comuniste, la attribuzione a quel partito della qualifica di naturale interlocutore delle forze di Governo se non per oggi, per domani.</p><p class="paragraph" data-counter="23" id="p-23">Non si tratta quindi di una gara di demagogia, dell’affannosa appropriazione del programma comunista. Si tratta di fare le cose che si ritengono utili al Paese. E si tratta di operare con tutte le risorse della democrazia, con un grande impegno di progresso, nella fiducia che proprio una piena espansione della libertà e della dignità dell’uomo possa battere un partito che adopera abilmente con tutte le possibilità che la vita democratica offre, che è presente sul terreno di tutte le rivendicazioni, ma ha proprio una riserva ineliminabile su queste cose, ha un altro, più lontano e più vero, obiettivo rivoluzionario abilmente nascosto e sovente pericolosamente dimenticato nel gioco di una democrazia indifesa contro la credulità e la superficialità di giudizio.</p><p class="paragraph" data-counter="24" id="p-24">Ecco perché noi siamo giunti fino ai socialisti, ma non possiamo giungere e non giungeremo mai fino ai comunisti. C’è la barriera della libertà che ci divide. Il <span about="https://w3id.org/moro/enoam/data/131161/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> sa bene queste cose e perciò mostra di disprezzare e respingere la <span about="https://w3id.org/moro/enoam/data/131161/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nella sua interezza. Fa benissimo e coglie la realtà delle cose, quando la immagina non assimilabile al suo gioco. E lasciamo da parte le motivazioni che sono quelle di una meschina propaganda e di una faziosa ed artificiosa visione della realtà politica italiana e delle forze che vi operano dentro. Ma si muove nel vuoto e va incontro a gravi delusioni, quando pretende discriminare nell’ambito del nostro partito e scegliere uomini adatti e docili al suo gioco.</p><p class="paragraph" data-counter="25" id="p-25">Il <span about="https://w3id.org/moro/enoam/data/131161/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> fa offesa a questi uomini, quando dimostra di ignorarne o di non prenderne sul serio un passato di integrità morale e politica, di profonda fede democratica, di costante opposizione al comunismo; quando passa disinvoltamente sopra le affermazioni ed i voti ripetuti che indicano il senso ed i limiti invalicabili della politica decisa dalla <span about="https://w3id.org/moro/enoam/data/131161/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> al Congresso di <span about="https://w3id.org/moro/enoam/data/131161/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-9" id="curatornote-ref-9">[9]</a></sup>.</p><p class="paragraph" data-counter="26" id="p-26">E come i comunisti non possono sperare che sia superata, a loro vantaggio, questa rigida linea di confine, così nessun democratico ha da temere debolezze e divisioni nella <span about="https://w3id.org/moro/enoam/data/131161/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. La via obbligata per una politica di largo impegno democratico e di profondo rinnovamento del Paese passa di qui, passa per questo limite che tutti coloro che vogliono concorrervi devono accettare. Esso non è poi un fatto negativo, ma un dato importante e chiarificatore. Significa una dichiarazione confortante di lealtà democratica, un rinnovato impegno, senza oscurità e compromessi, in favore della dignità umana, della libertà politica, della giustizia sociale.</p><p>Aldo Moro</p><ol id="curatorNotes"><li about="https://w3id.org/moro/enoam/data/131161/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce al XXXV Congresso nazionale del Psi, in programma a Roma dal 25 al 29 ottobre 1963. <a href="#curatornote-ref-1">↑</a></li><li about="https://w3id.org/moro/enoam/data/131161/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è alle elezioni politiche, che si erano svolte il 28 e 29 aprile 1963. <a href="#curatornote-ref-2">↑</a></li><li about="https://w3id.org/moro/enoam/data/131161/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Al momento delle consultazioni era in carica il Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-3">↑</a></li><li about="https://w3id.org/moro/enoam/data/131161/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Consiglio Nazionale della Dc del 29 luglio-2 agosto 1963. Relazione e replica di Moro sono riportate nel presente volume. <a href="#curatornote-ref-4">↑</a></li><li about="https://w3id.org/moro/enoam/data/131161/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Leone (21 giugno 1963 – 3 dicembre 1963), monocolore Dc; Psdi, Pri, Psi e monarchici si erano astenuti sul voto di fiducia. <a href="#curatornote-ref-5">↑</a></li><li about="https://w3id.org/moro/enoam/data/131161/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> A giugno, Moro aveva tentato di dar vita ad un governo tripartito con il coinvolgimento dei socialisti, ma l’accordo era saltato a causa della mancata intesa con il Psi. Il Governo Leone fu considerato pertanto un esecutivo di transizione in attesa che maturassero i termini di una intesa con i socialisti. <a href="#curatornote-ref-6">↑</a></li><li about="https://w3id.org/moro/enoam/data/131161/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Oltre a quello di fine luglio già citato, dopo le elezioni di aprile si era svolto un Consiglio Nazionale il 17 maggio 1963. Anche in questo caso, relazione e replica di Moro sono riportate nel presente volume. <a href="#curatornote-ref-7">↑</a></li><li about="https://w3id.org/moro/enoam/data/131161/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è alla politica del centrismo che, dal 1947, si era basata sulla collaborazione tra la Dc e i partiti laici minori (socialdemocratici, liberali e repubblicani). <a href="#curatornote-ref-8">↑</a></li><li about="https://w3id.org/moro/enoam/data/131161/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-9">↑</a></li></ol></body></html>