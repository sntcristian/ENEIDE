<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.021" name="dcterms.relation"/><meta content="10.48678/unibo/aldomoro1.3.1.021" name="dcterms.identifier"/><meta content="Moro, Aldo, [Discorso ai dirigenti provinciali di Varese], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.021." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso ai dirigenti provinciali di Varese]</title>
<div id="mentionMeta"><meta about="https://w3id.org/moro/enoam/data/enrico-de-nicola" typeof="foaf:Person"/><meta about="https://w3id.org/moro/enoam/data/enrico-de-nicola" content="Enrico De Nicola" property="rdfs:label"/><meta about="https://w3id.org/moro/enoam/data/enrico-de-nicola" property="owl:sameAs" resource="http://www.wikidata.org/entity/Q1245"/><meta about="https://w3id.org/moro/enoam/data/enrico-de-nicola" content="enrico-de-nicola" property="wdt:P1986"/><meta about="https://w3id.org/moro/enoam/data/enrico-de-nicola" content="De, Nicola, Enrico" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/luigi-sturzo" typeof="foaf:Person"/><meta about="https://w3id.org/moro/enoam/data/luigi-sturzo" content="Luigi Sturzo" property="rdfs:label"/><meta about="https://w3id.org/moro/enoam/data/luigi-sturzo" property="owl:sameAs" resource="http://www.wikidata.org/entity/Q735770"/><meta about="https://w3id.org/moro/enoam/data/luigi-sturzo" content="luigi-sturzo" property="wdt:P1986"/><meta about="https://w3id.org/moro/enoam/data/luigi-sturzo" content="Sturzo, Luigi" property="skos:prefLabel"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso ai dirigenti provinciali di Varese]</h1><p class="paragraph" data-counter="1" id="p-1">Non potrei dire le semplici cose che devo dirvi senza ricordare un evento doloroso per tutta la nazione: la scomparsa di colui che fu il <span about="https://w3id.org/moro/enoam/data/131021/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/enrico-de-nicola" typeof="deo:Reference">Capo provvisorio dello Stato</span><sup><a href="#curatornote-1" id="curatornote-ref-1">[1]</a></sup>, colui che ha seguito con zelo scrupoloso e con attenzione assoluta e viva i lavori di elaborazione della Carta Costituzionale Italiana; colui che con piena consapevolezza ha posto la firma a quello storico documento iniziando la nuova era democratica e repubblicana della vita del nostro Paese. A questa alta figura di studioso, di giurista, di uomo di Stato, tutti gli italiani devono particolare riconoscenza. E dico queste cose non solo per le circostanze che mi hanno legato a lui specie durante i lavori di elaborazione della Carta Costituzionale<sup><a href="#curatornote-2" id="curatornote-ref-2">[2]</a></sup>, ma come segretario della <span about="https://w3id.org/moro/enoam/data/131021/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché è la <span about="https://w3id.org/moro/enoam/data/131021/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che lo designò all’unanimità come capo provvisorio dello Stato, perché la <span about="https://w3id.org/moro/enoam/data/131021/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ne apprezzò il lavoro scrupoloso e fecondo per lo Stato democratico e ne seguì l’opera come primo Presidente della Corte Costituzionale, a garanzia di quello Stato di diritto cui aveva consacrato tutta la sua opera.</p><p>Due momenti</p><p class="paragraph" data-counter="2" id="p-2">Vogliamo ricordare almeno questi due momenti della sua vita, la fondazione della Repubblica e l’inizio dell’attività della Corte Costituzionale, perché in queste cose la <span about="https://w3id.org/moro/enoam/data/131021/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> riconosce se stessa.</p><p class="paragraph" data-counter="3" id="p-3">A questo ricordo l’on. Moro ha voluto associare anche quello di <span about="https://w3id.org/moro/enoam/data/131021/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/luigi-sturzo" typeof="deo:Reference">Luigi Sturzo</span><sup><a href="#curatornote-3" id="curatornote-ref-3">[3]</a></sup>, due figure così diverse eppure così vicine, operanti l’uno nel filone liberale e l’altro come iniziatore del movimento popolare dei cattolici nella vita democratica del Paese. Con la loro scomparsa si perde una parte rilevante della Nazione italiana. In questi momenti ci sentiamo più soli e perciò più impegnati nel lavoro che dobbiamo svolgere senza più il loro aiuto per il bene del nostro Paese.</p><p class="paragraph" data-counter="4" id="p-4">Venendo agli argomenti di maggiore attualità politica, l’on. Moro ha ricordato l’importanza del prossimo congresso<sup><a href="#curatornote-4" id="curatornote-ref-4">[4]</a></sup>. Esso è – ha detto – estremamente importante e anche difficile, perché si svolge in un momento che è di difficoltà per tutto il Paese pur se segue a una affermazione elettorale brillante del nostro partito<sup><a href="#curatornote-5" id="curatornote-ref-5">[5]</a></sup>, una affermazione della quale dobbiamo essere orgogliosi perché è segno sicuro del persistente prestigio del partito ed è segno dell’aumentata fiducia negli obiettivi e negli strumenti che la <span about="https://w3id.org/moro/enoam/data/131021/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> propone. Una vittoria di cui dobbiamo essere orgogliosi, perché frutto dell’impegno unitario e vigoroso di tutto il partito, sotto la guida di un uomo<sup><a href="#curatornote-6" id="curatornote-ref-6">[6]</a></sup> e di una classe dirigente che con lui aveva collaborato per farne uno strumento vigoroso, capace di affrontare i compiti storici e primo fra tutti quello di fronteggiare validamente il comunismo; uno strumento politico non solo per la sua forza ma anche per la tensione ideale e le mete che si propone nel tempo.</p><p class="paragraph" data-counter="5" id="p-5">Questo partito ci appartiene, questa vittoria elettorale appartiene a tutti noi e in modo particolare a coloro che hanno saputo costruire siffatto strumento.</p><p class="paragraph" data-counter="6" id="p-6">Ma il formidabile balzo in avanti del 1958 non è stato sufficiente a risparmiare al popolo italiano prove difficili: abbiamo avuto infatti molte difficoltà per trarre sul terreno dell’azione politica tutti i frutti che si potevano sperare dalla vittoria elettorale. Essa avrebbe consentito la formazione di una maggioranza limitata, ma omogenea, ritagliata nell’ambito della collaborazione democratica tradizionale, attraverso una formula che iscrivendosi in questa piattaforma storica, soddisfacesse in modo notevole le esigenze di omogeneità e di speditezza della azione di governo.</p><p>Prime riserve</p><p class="paragraph" data-counter="7" id="p-7">Questa maggioranza non sarebbe mai stata larga e tranquilla anche se avesse compreso tutti coloro che a stretto rigore logico avrebbero dovuto parteciparvi. Invece ecco comparire le prime riserve, che vennero da un gruppo che avrebbe potuto recare il suo contributo non tanto per il peso quantitativo, quanto per il prestigio della sua situazione politica.</p><p class="paragraph" data-counter="8" id="p-8">In quel settore si registrò un atteggiamento assenteistico, una specie di concessione di nulla-osta che non dava certo tutto il vigore necessario per la battaglia. In altro settore, l’accettazione del comune impegno fu accompagnata in parte da riserve e da attese di nuovi eventi, quegli eventi che da anni sembra attendere, e attende invano, la democrazia italiana. Così quella piattaforma che poteva essere compatta, risultò più debole di quanto gli avvenimenti lo richiedessero<sup><a href="#curatornote-7" id="curatornote-ref-7">[7]</a></sup>. Un’azione politica si può svolgere anche con maggioranze ridotte, purché siano entusiaste e convinte. Invece vi furono astensioni, riserve e anche, dobbiamo dirlo, oscure debolezze e cedimenti nell’ambito della <span about="https://w3id.org/moro/enoam/data/131021/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span><sup><a href="#curatornote-8" id="curatornote-ref-8">[8]</a></sup>. Ecco le ragioni che hanno neutralizzato nella sua efficacia motrice la vittoria elettorale del 1958. E ciò mentre più violenta si scatenava la polemica comunista contro il governo e la formula dell’on. <span about="https://w3id.org/moro/enoam/data/131021/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>.</p><p class="paragraph" data-counter="9" id="p-9">C’era in quell’attacco violento, il timore da parte del comunismo, seguito in questo dal socialismo di <span about="https://w3id.org/moro/enoam/data/131021/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-9" id="curatornote-ref-9">[9]</a></sup> (e debbono prenderne atto coloro che aspettano a una nuova occasione l’on. <span about="https://w3id.org/moro/enoam/data/131021/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span>, il quale tuttavia è mancato a tutte le occasioni passate), di fronte a una formula di attacco politico che su basi programmatiche potesse riuscire nell’intento di allargare effettivamente l’area dei consensi democratici. Proprio questa rabbiosa offensiva comunista e socialista che si è manifestata con le espressioni più dure e sprezzanti nei confronti del governo <span about="https://w3id.org/moro/enoam/data/131021/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, dimostra il valore concorrenziale di quella formula politica. Significa che non avevamo sbagliato. Il partito che aveva unanimemente appoggiato questa formula, aveva scelto giusto nell’ambito di una sicura base democratica per uno sviluppo democratico.</p><p class="paragraph" data-counter="10" id="p-10">Quale sia la malafede dei comunisti è dimostrato dal fatto che essi riservano al governo che è stata la conseguenza fatale di quelle debolezze e di quei cedimenti<sup><a href="#curatornote-10" id="curatornote-ref-10">[10]</a></sup>, lo stesso duro attacco che riservarono a <span about="https://w3id.org/moro/enoam/data/131021/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>. Qualunque cosa la <span about="https://w3id.org/moro/enoam/data/131021/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> faccia, il comunismo è all’attacco, qualunque sia la formulazione programmatica, quale che sia la formula politica, quali che siano le condizioni parlamentari, il comunismo si esercita in una quotidiana denigrazione, in una quotidiana accusa contro la verità, di essere la <span about="https://w3id.org/moro/enoam/data/131021/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> capace di interpretare ed esprimere gli interessi delle diverse categorie sociali. Ma i comunisti non fanno grazia alla <span about="https://w3id.org/moro/enoam/data/131021/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> perché sanno che essa è l’ostacolo insuperabile alla loro conquista del potere. E noi dobbiamo essere orgogliosi di questi attacchi, anche se sentiamo il peso della loro meschinità. Se il comunismo ci risparmia, ci risparmia a settori, in quanto presume erroneamente che alcuni siano più pronti ad accettare la sua soffocante collaborazione. Alterna talvolta gli attacchi alle sollecitazioni tattiche: tutto nella <span about="https://w3id.org/moro/enoam/data/131021/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è male; ma tutto potrebbe essere bene se accettasse la collaborazione di quelle che vengon chiamate forze popolari.</p><p>L’attacco comunista</p><p class="paragraph" data-counter="11" id="p-11">Abbiamo avuto dunque queste difficoltà, nel momento in cui l’attacco del comunismo si faceva più forte, più soffocante, più subdolo. Se avessero pensato di più, coloro che potevano aderire e non aderirono, coloro che sollevarono riserve, coloro che non dovevano cedere e cedettero, tutti avremmo fatto meglio il nostro dovere, avremmo meglio resistito all’attacco. L’azione comunista infatti non può essere sottovalutata, dal momento che le offerte di collaborazione sono pur riuscite efficaci nei confronti di altre forze politiche che non hanno la consapevolezza della <span about="https://w3id.org/moro/enoam/data/131021/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ed è questo un altro aspetto sconcertante dell’anno 1958. Questa offerta è stata talora accettata, e non possiamo prendercela con il comunismo che ha fatto, come sempre spregiudicatamente il suo giuoco. Ma accanto alle responsabilità dei partiti democratici dobbiamo realisticamente indicare anche quelle debolezze che si sono registrate nell’ambito di forze che avrebbero dovuto opporre al partito comunista la stessa decisa resistenza, una resistenza che rappresenta un dovere nazionale.</p><p class="paragraph" data-counter="12" id="p-12">È strano che queste forze siano talora non solo comprese, ma anche complimentate non da amici del comunismo o da comunisti, perché avrebbero raggiunto l’effetto di liberare alcune zone del Paese dalla presenza tutelante della <span about="https://w3id.org/moro/enoam/data/131021/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Questa soddisfazione nel vedere sconfitta ed estromessa la <span about="https://w3id.org/moro/enoam/data/131021/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è un sintomo grave. Può essere che vi siano state nostre responsabilità. Non so, per esempio, che cosa sarebbe accaduto se avessimo dovuto chiedere un nuovo responso elettorale, se ci fossimo presentati sconfitti per le nostre stesse divisioni interne, dimostrando di non saper amministrare la forza che il popolo ci ha dato. Ma da questa constatazione alla soddisfazione di chi si compiace del fatto che la <span about="https://w3id.org/moro/enoam/data/131021/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sia stata estromessa in alcune zone dal potere, ci corre molto ed è un grave segno della diminuita sensibilità nei confronti della realtà della situazione.</p><p>Rinnovata fiducia</p><p class="paragraph" data-counter="13" id="p-13">Abbiamo registrato questi fatti per valutare con serietà e severità questa situazione. Bisogna che noi per un dovere verso tutta la nazione, riprendiamo la nostra iniziativa, riconosciamo il consenso del corpo elettorale e ci prepariamo ad utilizzare bene questo consenso.</p><p class="paragraph" data-counter="14" id="p-14">In questi anni la nostra forza non è stata tuttavia diminuita e sono state tristi vicende politiche che hanno consentito di estromettere dal potere la <span about="https://w3id.org/moro/enoam/data/131021/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> in alcune zone limitate, anche se importanti del Paese<sup><a href="#curatornote-11" id="curatornote-ref-11">[11]</a></sup>. Per questo noi dobbiamo meritare e stabilizzare il consenso del corpo elettorale che ci è stato dato come atto di generosa e rinnovata fiducia nella attesa appunto che la <span about="https://w3id.org/moro/enoam/data/131021/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> riprenda in pieno la sua forza politica, assicuri la sua unità interna e garantisca l’efficacia del suo programma.</p><p class="paragraph" data-counter="15" id="p-15">Per tutto ciò mi pare importante il Congresso che viene dopo queste vicende, queste difficoltà, questi cedimenti, dopo il rinnovato attacco del comunismo e la rinnovata solidarietà di fatto tra quest’ultimo e il socialismo. Il Congresso sollecita la ripresa di consapevolezza della verità e della funzione della <span about="https://w3id.org/moro/enoam/data/131021/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella vita nazionale.</p><p class="paragraph" data-counter="16" id="p-16">È di fronte all’attacco comunista e di fronte alla impossibilità di attuare collaborazioni, che la <span about="https://w3id.org/moro/enoam/data/131021/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha assunto su di sé l’intera responsabilità di governo. Probabilmente voi avete certe perplessità di fronte alla soluzione data alla crisi dell’inverno scorso, e per il rilievo, che sul piano morale è ineccepibile, che la necessità è stata determinata anche dalla debolezza della <span about="https://w3id.org/moro/enoam/data/131021/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="17" id="p-17">Ma che fare di fronte all’oscurità del fenomeno? Come accettare permanentemente una lacerazione che avrebbe indebolito in modo duraturo la <span about="https://w3id.org/moro/enoam/data/131021/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>? Senza dimenticare, senza attenuare un giudizio negativo sull’oscura vicenda, la <span about="https://w3id.org/moro/enoam/data/131021/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha deciso di andare avanti. Essa sa di avere una lacerazione, ma ciò nonostante ha creduto di dover andare avanti in una situazione che altrimenti sarebbe diventata drammatica.</p><p class="paragraph" data-counter="18" id="p-18">Perciò abbiamo fatto appello alla forza del partito e al programma del partito: ho sempre detto e continuo a ripetere che il governo attuale è solo il governo della <span about="https://w3id.org/moro/enoam/data/131021/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e che si può giudicare solo sulla base delle sue azioni. Esso non determina alleanze con forze politiche di appoggio. La situazione è difficile, ma non si può non essere profondamente grati agli uomini cui la <span about="https://w3id.org/moro/enoam/data/131021/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha chiesto di assumere questo compito pressoché all’unanimità nel suo Consiglio nazionale<sup><a href="#curatornote-12" id="curatornote-ref-12">[12]</a></sup>. Abbiamo il dovere morale, rivendicando l’indirizzo democratico e popolare del partito, di riconoscere che questi uomini hanno compiuto il loro dovere così come era stato richiesto. Se siamo consapevoli di quello che la <span about="https://w3id.org/moro/enoam/data/131021/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> rappresenta e delle mete verso le quali ci muoviamo, anche queste vicende dolorose e gravi non avranno intaccato la forza e la rappresentatività nostro partito.</p><p class="paragraph" data-counter="19" id="p-19">Possiamo del resto ricordare gli anni della passata legislatura<sup><a href="#curatornote-13" id="curatornote-ref-13">[13]</a></sup>. Anch’essa ci presentò diverse formule di governo, dal primo monocolore a quello che l’ha chiusa, attraverso due esperimenti di collaborazione democratica. Ma in quel momento la <span about="https://w3id.org/moro/enoam/data/131021/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> poté veramente dire di riconoscersi in questo o quel governo? Questa circostanza si verificò soltanto nel quinquennio degasperiano<sup><a href="#curatornote-14" id="curatornote-ref-14">[14]</a></sup>, dopo il ’48, e anche allora molte furono le difficoltà e i relativi insuccessi.</p><p class="paragraph" data-counter="20" id="p-20">In nessuna di quelle situazioni la <span about="https://w3id.org/moro/enoam/data/131021/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> fu pienamente se stessa. Eppure da quel quinquennio emerse il successo elettorale del 1958: furono cioè giudicate le opere che, malgrado le difficoltà, erano state realizzate; ma il popolo italiano ci ha investito di larga fiducia non solo per quello che abbiamo fatto, ma anche per quello che rappresentiamo, per quello che esso spera da noi.</p><p class="paragraph" data-counter="21" id="p-21">In quegli anni noi siamo andati configurando il volto della <span about="https://w3id.org/moro/enoam/data/131021/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>: dalle difficoltà essa non è uscita umiliata e confusa, ma ha ricavato elementi per scavare in se stessa, per alimentare la speranza che ha saputo suscitare negli italiani.</p><p class="paragraph" data-counter="22" id="p-22">Il ’58 è una vittoria della speranza: un riconoscimento valido, anche se talvolta confuso, della funzione insostituibile della <span about="https://w3id.org/moro/enoam/data/131021/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Noi dobbiamo dunque credere in noi stessi, sperare ancora di fare qualche cosa di buono e di vivo in cui tutto il popolo italiano possa credere.</p><p class="paragraph" data-counter="23" id="p-23">È in questa convinzione che noi possiamo ritrovare e rendere più chiari a noi stessi i veri lineamenti ideali della <span about="https://w3id.org/moro/enoam/data/131021/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Tutti comprendono che le vicende possono essere stringenti quanto si voglia, ma la <span about="https://w3id.org/moro/enoam/data/131021/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> resta con la sua fisionomia. Essa non è stata assorbita; la sua fisionomia non è quella di un partito al servizio dei potenti, ma al servizio di tutti per sviluppare la libertà umana nella democrazia italiana.</p><p class="paragraph" data-counter="24" id="p-24">Questa verità deve emergere dal Congresso. Discuteremo naturalmente del passato. È giusto, perché c’è uno strascico di amarezza e di difficoltà: ma sarebbe un errore se il partito si fermasse, si chiudesse in una polemica negativa. È necessario che il Congresso esprima un giudizio, ma faccia seguire un richiamo alla verità permanente del programma; e dia assicurazione al Paese questo programma senza contaminazioni è al suo servizio.</p><p class="paragraph" data-counter="25" id="p-25">È bene che il congresso dal giudizio sul passato ricavi motivi ulteriori di unità, una volta che abbiamo visto quanto pesi e cosa possa determinare il disaccordo.</p><p class="paragraph" data-counter="26" id="p-26">Naturalmente non intendo l’unità come unità indifferenziata; ma è necessario che la dialettica si stabilisca laddove essa è vera, laddove ci sono veramente idee diverse da portare nel dibattito. Nelle distinzioni non si può andare al di là di un certo limite: dove la distinzione risponde a un’idea essa rappresenta una ricchezza, ma dove la distinzione risponde a una ragione contingente e precaria essa può essere utilmente eliminata. E qualsiasi diversità, anche fondata sulle cose e sulle idee, deve poi comporsi per creare nell’azione uno strumento unitario quale dev’essere il partito. A un certo momento è necessario infatti che si passi alla azione e alla disciplina. Il nostro partito deve operare unito e parlare unito sulla scena politica del Paese.</p><p class="paragraph" data-counter="27" id="p-27">Noi vogliamo per questo che nessuno paghi un prezzo di verità: l’unità del partito dev’essere spontanea e feconda così come l’unità del popolo italiano non è una mediocre conciliazione di interessi ma una realtà consapevole che si esprime nell’ansia comune di libertà e di progresso. </p><ol id="curatorNotes"><li about="https://w3id.org/moro/enoam/data/131021/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta di Enrico De Nicola (1877-1959), capo provvisorio dello Stato, primo presidente della Repubblica e primo presidente della Corte Costituzionale, che era scomparso il giorno precedente. <a href="#curatornote-ref-1">↑</a></li><li about="https://w3id.org/moro/enoam/data/131021/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro era stato membro della Commissione dei settantacinque, incaricata di redigere il progetto di costituzione da sottoporre all’approvazione dell’Assemblea, e fece parte della I Sottocommissione, quella a cui era stata affidata la redazione degli articoli sui diritti e doveri dei cittadini. <a href="#curatornote-ref-2">↑</a></li><li about="https://w3id.org/moro/enoam/data/131021/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Luigi Sturzo (1871-1959), fondatore del Partito popolare italiano nel 1919, era scomparso l’8 agosto 1959. <a href="#curatornote-ref-3">↑</a></li><li about="https://w3id.org/moro/enoam/data/131021/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il VII Congresso nazionale della Dc si sarebbe svolto a Firenze dal 23 al 28 ottobre 1959. <a href="#curatornote-ref-4">↑</a></li><li about="https://w3id.org/moro/enoam/data/131021/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il richiamo è alle elezioni politiche del 25 maggio 1958; la Dc aveva guadagnato circa due punti rispetto alle precedenti consultazioni del 1953. <a href="#curatornote-ref-5">↑</a></li><li about="https://w3id.org/moro/enoam/data/131021/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce ad Amintore Fanfani (1908-1999), segretario della Dc dal 1954 al 1959. <a href="#curatornote-ref-6">↑</a></li><li about="https://w3id.org/moro/enoam/data/131021/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In questo passaggio, Moro si riferisce al Governo Fanfani II (1 luglio 1958 - 14 febbraio 1959), basato sulla coalizione Dc-Psdi e sull’astensione del Pri. <a href="#curatornote-ref-7">↑</a></li><li about="https://w3id.org/moro/enoam/data/131021/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Qui Moro allude all’azione dei franchi tiratori in Parlamento, che avevano mandato più volte il governo in minoranza su provvedimenti di scarsa rilevanza. Il 26 gennaio 1959 Amintore Fanfani (1908-1999) aveva rassegnato le dimissioni da presidente del Consiglio e, pochi giorni più tardi, da segretario politico della Democrazia cristiana. <a href="#curatornote-ref-8">↑</a></li><li about="https://w3id.org/moro/enoam/data/131021/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pietro Nenni (1891-1980), segretario del Psi e sostenitore, dalla metà degli anni Cinquanta, della linea dell’autonomia dei socialisti dal Pci. <a href="#curatornote-ref-9">↑</a></li><li about="https://w3id.org/moro/enoam/data/131021/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dopo le dimissioni di Fanfani fu costituito il Governo Segni II (15 febbraio 1959 - 24 marzo 1960), monocolore Dc con l’appoggio esterno di Pli, monarchici, Msi. <a href="#curatornote-ref-10">↑</a></li><li about="https://w3id.org/moro/enoam/data/131021/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In Valle d’Aosta e in Sicilia le giunte regionali, rispetto alle quali la Dc si collocava all’opposizione, erano sostenute da alleanze politiche tra forze tradizionalmente distanti che vedevano la partecipazione del Pci. <a href="#curatornote-ref-11">↑</a></li><li about="https://w3id.org/moro/enoam/data/131021/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della seduta del 14-17 marzo 1959, quella in cui Moro fu eletto segretario politico della Dc. <a href="#curatornote-ref-12">↑</a></li><li about="https://w3id.org/moro/enoam/data/131021/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> II Legislatura (25 giugno 1953 – 11 giugno 1958). <a href="#curatornote-ref-13">↑</a></li><li about="https://w3id.org/moro/enoam/data/131021/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> I Legislatura (8 maggio 1948 – 24 giugno 1953). <a href="#curatornote-ref-14">↑</a></li></ol></body></html>