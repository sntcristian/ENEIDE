<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.237" name="dcterms.relation"/><meta content="10.48678/unibo/aldomoro1.3.2.237" name="dcterms.identifier"/><meta content="Moro, Aldo, Discorso tenuto alla Regione siciliana nel XX anniversario dell’autonomia dell'isola, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.237." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto alla Regione siciliana nel XX anniversario dell'autonomia dell'isola</title>
<div id="mentionMeta"><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/palermo" typeof="dcterms:Location"/><meta about="https://w3id.org/moro/enoam/data/palermo" content="Palermo" property="rdfs:label"/><meta about="https://w3id.org/moro/enoam/data/palermo" property="owl:sameAs" resource="http://www.wikidata.org/entity/Q2656"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Discorso tenuto alla Regione siciliana nel XX anniversario dell'autonomia dell'isola </h1><p class="paragraph" data-counter="1" id="p-1">Sono venuto in <span about="https://w3id.org/moro/enoam/data/132237/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> nel ventesimo anniversario dell'autonomia dell'isola, per sottolineare il valore delle libere istituzioni che con la Costituzione repubblicana sono state riconosciute ed affidate ai siciliani ed insieme, coerentemente, per rendere omaggio, proprio in questo giorno di festa, a codeste generose popolazioni. Vi ringrazio per il vostro gentile invito e per la cordialità dell'accoglienza che avete voluto riservarmi, con riguardo non tanto alla mia persona, quanto alla carica che rivesto. Il che è un altro segno della vostra innata cortesia e della vostra sensibilità, sempre così viva, per l'unità dello Stato ed il destino comune del popolo al quale appartenete e volete appartenere. E saluto, a mia volta, le rappresentanze elettive sul piano politico come su quello amministrativo, espressioni tutte della fervida vita democratica dell'isola, le autorità, gli esponenti della cultura, della tecnica, dell'economia ed in ispecie i lavoratori siciliani, esemplari per la loro operosità, intelligenza e dedizione. </p><p class="paragraph" data-counter="2" id="p-2">È naturale che in un momento come questo si affollino alla mente i ricordi della vostra storia travagliata e gloriosa e siano richiamati i segni di quella civiltà raffinata che ha caratterizzato nelle varie epoche questa gente siciliana, della quale l'ingegno, la sensibilità ed il gusto sono vigorosi e fecondi. Ed è in questa storia, difficile e ricca insieme, che è andato maturando, insieme con una grande tradizione religiosa e civile, il vostro amore per la libertà, il quale fa tutt'uno con un'aspirazione autonomistica che la democrazia italiana, ritenendovene degni, ha soddisfatto e che si è andata realizzando, vorrei dire, faticosamente costruendo nel corso di questi vent'anni, fino al culmine di questa giornata celebrativa. Ho parlato, non a caso, di una faticosa quotidiana costruzione. Si son dovuti configurare nuovi ed originali schemi giuridici, li si è dovuti calare nella realtà e, per così dire, mettere alla prova di fronte ad essa, fare operare intorno a questo assetto un ricco dibattito democratico, creare una classe dirigente politica ed economica. Nessuno, in buona fede, potrebbe disconoscere la grande difficoltà di un'impresa quale questa è stata ed è. Ma, se non si possono negare lacune, ritardi, anomalie, rapportati alla gravità del compito e non ancora tutti corretti, nessuno, in buona fede, potrebbe non registrare, in questo momento, i passi innanzi compiuti, i successi conseguiti, la più profonda coscienza del valore dell'autonomia e cioè delle possibilità che essa, offre e dei doveri che impone al libero popolo siciliano ed ai suoi dirigenti. </p><p class="paragraph" data-counter="3" id="p-3">Ed io vorrei dire che nella polemica, spesso acuta, sulle istituzioni autonomistiche che vi reggono e vi inseriscono nell'unità dello Stato, tutto, se si vuole, può essere discusso, ma non può essere messa in discussione proprio l'autonomia siciliana. Nessun democratico potrebbe porsi, con consapevolezza storica e sensibilità politica, di fronte alla <span about="https://w3id.org/moro/enoam/data/132237/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, ai suoi problemi, alle sue aspirazioni, ai suoi diritti, se non partendo dalla realtà indiscutibile, della definitiva legittimità e fecondità della sua autonomia. Non si può immaginare cioè altra cosa che una <span about="https://w3id.org/moro/enoam/data/132237/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> libera nello Stato unitario e nella comune patria italiana. Né si può immaginare miglioramento e progresso, quale quello che noi tutti auspichiamo, fuori del quadro di un'autonomia perfettamente garantita e sempre più consapevole della propria ragion d'essere e delle responsabilità che questa funzione comporta a servizio del popolo siciliano e del Paese. </p><p class="paragraph" data-counter="4" id="p-4">Ebbene la mia presenza qui oggi a <span about="https://w3id.org/moro/enoam/data/132237/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/palermo" typeof="deo:Reference">Palermo</span> vuole esprimere, tra l'altro, ma in modo essenziale, questa convinzione e con essa la ferma fiducia che, proprio per questa via di un autonomo e responsabile impegno, di una più intensa concentrazione del popolo siciliano sui propri problemi, sulle proprie risorse, sui propri efficaci strumenti di governo, potrà essere assicurato il vostro avvenire di libertà, di giustizia e di progresso. Questo compito è così importante che richiede la mobilitazione di tutte le vostre energie morali e la vigorosa assunzione di tutti i vostri impegni politici. Un serio dibattito democratico, su basi di chiarezza e responsabilità, nell'attenta considerazione degli interessi della <span about="https://w3id.org/moro/enoam/data/132237/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> e di quelli generali della Nazione, rende possibile e prepara l'assolvimento di questo compito. lo sono certo che da questo comune generoso sforzo, diretto a valorizzare tutte le risorse di libertà che vi sono state riservate per il bene della vostra isola, non soltanto scaturiranno, in misura crescente, ordine e progresso per la <span about="https://w3id.org/moro/enoam/data/132237/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> ma un più giusto apprezzamento di quelle strutture autonomistiche che, in via ordinaria, anche se in maniera meno incisiva, la Costituzione repubblicana configura come il modo di essere dello Stato italiano ed alle quali è legata, se sapremo essere saggi, qualche feconda affermazione di libertà che è la caratteristica della nostra epoca e della nostra società. Parlando delle difficoltà incontrate nell'instaurazione di un assetto giuridico così profondamente innovativo com'è quello che vi è stato riconosciuto, non posso certo prescindere dalla considerazione dell'equilibrio che, conseguentemente, dev'essere stabilito tra lo Stato e la Regione. </p><p class="paragraph" data-counter="5" id="p-5">L'intrinseca delicatezza del compito si è naturalmente manifestata e si manifesta anche su questo terreno. E la delicatezza è tale che possono essere spiegati alcuni ritardi ed alcune remore che un acuto senso di responsabilità ha potuto talvolta determinare. Il Governo nazionale ha cercato nella maggior misura possibile di normalizzare la situazione e di promuovere condizioni di certezza giuridica e di giustizia costituzionale. Il Governo rispetta in modo così pieno e sincero le prerogative della Regione autonoma ed il modo come esse vengono appassionatamente esercitate in fedeltà ai propri compiti, da poter sperare, a sua volta, di essere compreso, quando esso adempie ai suoi doveri, avendo di mira esclusivamente la retta attuazione dell'ordine costituzionale e cioè la giustizia e l'unità della Nazione. Ci muove in ogni caso un vivo sentimento di solidarietà e di collaborazione, che ci ha indotto e ci indurrà sempre a ricercare, ferma la legge fondamentale dello Stato, il migliore e più compiuto assetto dell'autonomia regionale siciliana. E credo che ciò sia testimoniato da alcune significative realizzazioni e da altrettanto significativi propositi. </p><p class="paragraph" data-counter="6" id="p-6">Ma vorrei soprattutto dire in questo momento che, nel rigoroso adempimento dei compiti che l'ufficio comporta, vi è in me, oggi come ieri, una grande stima ed un grande amore per la <span about="https://w3id.org/moro/enoam/data/132237/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>. E ciò mi fa solidale con voi nel respingere ingiusti giudizi e nel credere, come voi credete, nell'avvenire dell'isola, in quel domani migliore per il quale noi e voi lavoriamo. Perché certo, amici siciliani, non si tratta solo di fissare confini e di stabilire equilibri. Si tratta di operare insieme, in ispirito di solidarietà, per quanto limitate siano, in forza dell'autonomia, alcune competenze dello Stato. Nell'ambito delle nostre possibilità dobbiamo e vogliamo aiutarvi a risolvere problemi vostri che sono anche problemi nazionali. Vi sono da superare storici squilibri; vi è una giustizia da realizzare nell'intera area nazionale con il concorso delle Regioni, ma anche con l'impulso e la ferma decisione dello Stato. Siamo all'inizio di un uso razionale e coordinato dei nostri mezzi per l'equilibrato sviluppo della vita economica, sociale, politica e culturale della Nazione. Ma ci muoveremo con rigorosa coerenza su questa strada, nella fiducia che nessuna pressione particolare possa prevalere sulla volontà dello Stato democratico e deviare il nostro cammino di giustizia. Anche questo è un impegno che prendo dinanzi a voi ed è, credo, un impegno importante. </p><p class="paragraph" data-counter="7" id="p-7">Vorrei dire infine in quale misura voi ci appartenete; voi lo sentite come noi lo sentiamo. Quando parliamo di rapporti tra Stato e Regione, parliamo di relazioni tra due sistemi di potere secondo l’ordine costituzionale. Ma in realtà, in un senso più vasto, la Regione è nello Stato, la Regione è lo Stato. Ebbene, nella esaltazione odierna della sua autonomia, noi sappiamo soprattutto che la <span about="https://w3id.org/moro/enoam/data/132237/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> è <span about="https://w3id.org/moro/enoam/data/132237/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> Ricordiamo per questo proprio oggi la vostra dedizione alla Patria; il coraggio, l’eroismo della vostra gente; il vostro lungo e fedele servizio allo Stato che trova proprio in siciliani, devoti al pubblico bene, amministratori e giudici di eccezionale competenza e sensibilità. Questa solidarietà nella libertà, questo nostro comune inchinarci alle ragioni supreme dell'unità e dell'interesse nazionale è la nostra forza e la garanzia della vera grandezza cioè spirituale e politica, nel senso più alto, della patria italiana. </p></body></html>