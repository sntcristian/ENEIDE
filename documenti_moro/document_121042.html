<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.042" name="dcterms.relation"/><meta content="10.48678/unibo/aldomoro1.2.1.042" name="dcterms.identifier"/><meta content="Moro, Aldo, [Lo Stato e l’istruzione. I principi dei rapporti sociali (culturali)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.042." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Lo Stato e l’istruzione. I principi dei rapporti sociali (culturali)]</title>
<div id="mentionMeta"><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/consiglio-di-stato" typeof="foaf:Organization"/><meta about="https://w3id.org/moro/enoam/data/consiglio-di-stato" content="Consiglio di Stato" property="rdfs:label"/><meta about="https://w3id.org/moro/enoam/data/consiglio-di-stato" property="owl:sameAs" resource="http://www.wikidata.org/entity/Q1057211"/><meta about="https://w3id.org/moro/enoam/data/ottavio-mastrojanni" typeof="foaf:Person"/><meta about="https://w3id.org/moro/enoam/data/ottavio-mastrojanni" content="Ottavio Mastrojanni" property="rdfs:label"/><meta about="https://w3id.org/moro/enoam/data/ottavio-mastrojanni" property="owl:sameAs" resource="http://www.wikidata.org/entity/Q13656663"/><meta about="https://w3id.org/moro/enoam/data/ottavio-mastrojanni" content="Mastrojanni, Ottavio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Lo Stato e l’istruzione. I principi dei rapporti sociali (culturali)]</h1><p class="paragraph" data-counter="1" id="p-1">[L’onorevole Moro] Risponde<sup><a href="#curatornote-1" id="curatornote-ref-1">[1]</a></sup> che ciò è specificato negli articoli seguenti.</p><p class="paragraph" data-counter="2" id="p-2">Rileva che, per ora, si tratta dell'affermazione di un diritto; le norme di attuazione saranno stabilite nei successivi articoli.</p><p class="paragraph" data-counter="3" id="p-3">[L’onorevole Moro] Comunica<sup><a href="#curatornote-2" id="curatornote-ref-2">[2]</a></sup> che la norma in discussione è stata da lui accettata in seguito a lunga discussione. Ricorda che, inizialmente, nel testo proposto dall'onorevole <span about="https://w3id.org/moro/enoam/data/121042/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-3" id="curatornote-ref-3">[3]</a></sup> era detto: «Lo Stato detta i principi generali in materia di istruzione». L'onorevole <span about="https://w3id.org/moro/enoam/data/121042/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> sostituì poi alle parole «principi generali» le altre «norme generali», per indicare che si è lontani dall'idea che lo Stato possa dare indirizzi ideologici alle scuole statali e non statali, mentre fissa le condizioni giuridiche dell'istruzione. La norma, eventualmente chiarita dalle proposte che egli si riserva di presentare, può essere accettata, perché rientra in quella potestà normativa generale dello Stato che deve essere distinta dall'attività amministrativa, cioè di diretta gestione dello Stato. Che lo Stato possa venire ad imporre una determinata direttiva alle scuole viene escluso, sia dalla prima affermazione circa la libertà dell'insegnamento, sia da quanto verrà proposto nei successivi articoli per la scuola non statale.</p><p class="paragraph" data-counter="4" id="p-4">D'altra parte, una potestà normativa così generale rientra nella competenza propria dello Stato ed è opportunamente chiarita e ridotta dalle precedenti e susseguenti formulazioni. A suo avviso, le preoccupazioni espresse dall'onorevole Lucifero<sup><a href="#curatornote-4" id="curatornote-ref-4">[4]</a></sup> non hanno fondamento.</p><p class="paragraph" data-counter="5" id="p-5">[L’onorevole Moro] Chiarisce<sup><a href="#curatornote-5" id="curatornote-ref-5">[5]</a></sup> che, pur divergendo nella formulazione, concordava nei concetti esposti dall'onorevole <span about="https://w3id.org/moro/enoam/data/121042/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> nell'articolo a cui questi si è riferito.</p><p class="paragraph" data-counter="6" id="p-6">[L’onorevole Moro] Propone<sup><a href="#curatornote-6" id="curatornote-ref-6">[6]</a></sup> di rimandare la votazione della proposizione ad un altro momento, cioè a quando i dubbi affiorati nella discussione siano stati risolti e il significato della norma risulti più chiaro.</p><p class="paragraph" data-counter="7" id="p-7">[L’onorevole Moro] Dichiara<sup><a href="#curatornote-7" id="curatornote-ref-7">[7]</a></sup> che queste norme riguardano l'istruzione dello Stato, bisognerà affermarlo in modo esplicito; se riguardano tutta l'istruzione, insiste nella sua richiesta di sospensiva.</p><p class="paragraph" data-counter="8" id="p-8">[L’onorevole Moro] Dichiara<sup><a href="#curatornote-8" id="curatornote-ref-8">[8]</a></sup> di accettarlo, pur facendo una riserva circa l'opportunità di inserire in sede costituzionale una dichiarazione di questo genere, la quale, a suo avviso dovrebbe essere inquadrata nella complessa riforma degli istituti universitari. Dichiara altresì di astenersi da una discussione su questo argomento.</p><p class="paragraph" data-counter="9" id="p-9">[L’onorevole Moro] Fa osservare<sup><a href="#curatornote-9" id="curatornote-ref-9">[9]</a></sup> che per la magistratura è necessario richiedere il titolo dottorale.</p><p class="paragraph" data-counter="10" id="p-10">[L’onorevole Moro] Osserva<sup><a href="#curatornote-10" id="curatornote-ref-10">[10]</a></sup> che vi sono dei pubblici impieghi per i quali sarebbe opportuno mantenere l'obbligo del titolo dottorale, per esempio la magistratura ed il <span about="https://w3id.org/moro/enoam/data/121042/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/consiglio-di-stato" typeof="deo:Reference">Consiglio di Stato</span>.</p><p class="paragraph" data-counter="11" id="p-11">[L’onorevole Moro] Fa presente<sup><a href="#curatornote-11" id="curatornote-ref-11">[11]</a></sup> che, se si accettasse l'emendamento proposto dall'onorevole <span about="https://w3id.org/moro/enoam/data/121042/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span><sup><a href="#curatornote-12" id="curatornote-ref-12">[12]</a></sup>, si verrebbe ad impedire allo Stato di richiedere il titolo dottorale anche nei casi in cui il possesso di un titolo più alto di studio è una garanzia per i cittadini.</p><p class="paragraph" data-counter="12" id="p-12">[L’onorevole Moro] Obietta<sup><a href="#curatornote-13" id="curatornote-ref-13">[13]</a></sup> che il pubblico professionista se vuole il titolo, può conseguirlo.</p><p class="paragraph" data-counter="13" id="p-13">[L’onorevole Moro] Dichiara<sup><a href="#curatornote-14" id="curatornote-ref-14">[14]</a></sup> di aver voluto sancire, nel testo da lui proposto, il principio della libertà della scuola non statale, firmando nella prima parte dell'articolo che «chiunque, ente o singolo, può aprire scuole ed istituti di educazione». Ciò è detto anche nell'articolo proposto dall'onorevole <span about="https://w3id.org/moro/enoam/data/121042/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span>. Il punto di dissenso comincia quando si tratta di indicare quali siano gli obblighi ed i diritti ai quali l'onorevole <span about="https://w3id.org/moro/enoam/data/121042/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> accenna con un generico rinvio alla legge.</p><p class="paragraph" data-counter="14" id="p-14">L’affermare genericamente che le scuole non statali sono riconosciute con gli obblighi ed i diritti sanciti dalla legge non dà garanzie per l’avvenire, che è incerto, e che potrebbe vedere lo Stato italiano nelle mani di persone che abusino della larghezza dei poteri conferiti dalla Costituzione.</p><p class="paragraph" data-counter="15" id="p-15">Ricorda che nell'ultima riunione era stata presentata dai rappresentanti della democrazia cristiana una formula che fu interpretata in senso assolutamente difforme dal pensiero dei proponenti. In essa si diceva che lo Stato deve assicurare le condizioni per la libertà e «l'efficienza» delle iniziative di istruzione e di educazione di enti e singoli. Ripete che, parlando di «efficienza», non si postulava alcun intervento dello Stato, non si richiedevano sussidi dallo Stato per rendere efficienti le scuole, ma si richiedeva semplicemente la garanzia di una effettiva libertà.</p><p class="paragraph" data-counter="16" id="p-16">Fa presente che, nel secondo articolo approvato nelle prime riunioni, si è affermato che lo Stato deve assicurare di fatto condizioni di uguaglianza a tutti i cittadini, riconoscendo che la libertà astratta nei regimi democratici, non è sufficiente. A ciò alludeva la formula ieri proposta, nella quale si voleva parlare soltanto di effettiva libertà, niente altro che libertà, ma libertà concreta.</p><p class="paragraph" data-counter="17" id="p-17">Altro criterio per il legislatore è l'affermazione che gli alunni delle scuole private devono avere garantita l'uguaglianza di trattamento con quelli delle scuole di Stato. Con ciò si tende ad una meccanica ed automatica uguaglianza, perché la legislazione dovrà disciplinare l'istituto della parificazione nel senso detto. Si è già assicurato il criterio dell'uguaglianza stabilendo l'esame di Stato, ma si dà ancora un'altra norma per evitare che si pongano ingiustificate discriminazioni che feriscano di fatto la libertà e l'efficienza delle scuole non statali. Conclude asserendo che la formula da lui proposta non è una norma strettamente giuridica, ma piuttosto un orientamento etico e politico per il futuro legislatore.</p><p class="paragraph" data-counter="18" id="p-18">[L’onorevole Moro] Ripete<sup><a href="#curatornote-15" id="curatornote-ref-15">[15]</a></sup> di aver usato l'espressione nell'intento di dare al legislatore un indirizzo etico-politico. Chiarisce che per indirizzo etico-politico non intende dire qualche cosa di extra-giuridico, ma di esprimere la ratio legis, cioè il modo col quale una norma si inserisce in un determinato ambiente sociale. Il legislatore futuro, nell'atto in cui disciplinerà questa materia (riconoscimento dei titoli legali di esame, passaggio da una classe all'altra), potrà, attraverso opportune provvidenze, garantire quel tanto di controllo che è necessario per lo Stato, e assicurare in linea di principio una parità di trattamento non meccanica, ma adeguata alla concreta situazione.</p><p class="paragraph" data-counter="19" id="p-19">[L’onorevole Moro] Aggiunge<sup><a href="#curatornote-16" id="curatornote-ref-16">[16]</a></sup> di non ritenere difficile per il legislatore garantire questa uguaglianza di trattamento: il legislatore potrà ugualmente garantire un'effettiva libertà della scuola privata ed una parità di trattamento, pur garantendo tutti i diritti dello Stato.</p><ol id="curatorNotes"><li about="https://w3id.org/moro/enoam/data/121042/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul primo articolo concordato dai due relatori: «L’arte e la scienza sono libere e liberi sono i loro insegnamenti. Ogni cittadino ha il diritto di ricevere un’adeguata istruzione ed educazione per lo sviluppo della propria personalità e l’adempimento dei compiti sociali». Moro risponde all’onorevole Giovanni Lombardi che domanda chiarimenti su chi garantisce il diritto del cittadino ad una adeguata istruzione.  <a href="#curatornote-ref-1">↑</a></li><li about="https://w3id.org/moro/enoam/data/121042/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul secondo articolo concordato tra i relatori: «L’istruzione primaria, media, universitaria virgola e tra le precipue funzioni dello Stato. Lo Stato detta le norme generali in materia di istruzione. Per assicurare un imparziale controllo dello svolgimento degli studi, ed a garanzia della collettività, la legge dispone che i titoli legali di ammissione agli studi superiori e di abilitazione professionale siano conferiti mediante esami di Stato». <a href="#curatornote-ref-2">↑</a></li><li about="https://w3id.org/moro/enoam/data/121042/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-3">↑</a></li><li about="https://w3id.org/moro/enoam/data/121042/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Roberto Lucifero D’Aprigliano (1903-1993), avvocato, politico, deputato all’Assemblea costituente per il gruppo liberale. Si veda la voce del DBI, a firma Giuseppe Sircana, vol. 66, 2006. <a href="#curatornote-ref-4">↑</a></li><li about="https://w3id.org/moro/enoam/data/121042/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene commentando l’intervento dell’onorevole Concetto Marchesi il quale dichiara di voler riproporre un articolo, non condiviso da Moro, sulla libertà d’insegnamento nella scuola privata. <a href="#curatornote-ref-5">↑</a></li><li about="https://w3id.org/moro/enoam/data/121042/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene proponendo la sospensione della votazione.  <a href="#curatornote-ref-6">↑</a></li><li about="https://w3id.org/moro/enoam/data/121042/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo all’onorevole Giuseppe Grassi che chiede a Moro di ritirare la proposta di sospensione.  <a href="#curatornote-ref-7">↑</a></li><li about="https://w3id.org/moro/enoam/data/121042/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla proposta avanzata dall’onorevole Concetto Marchesi: «Il titolo dottorale costituisce un primo grado accademico e non è richiesto per l’esercizio delle professioni liberali». <a href="#curatornote-ref-8">↑</a></li><li about="https://w3id.org/moro/enoam/data/121042/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente nella discussione ponendo il caso specifico di professioni liberali in cui è necessario il titolo dottorale.  <a href="#curatornote-ref-9">↑</a></li><li about="https://w3id.org/moro/enoam/data/121042/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sulla proposta avanzata dall’onorevole Ottavio Mastrojanni: «Il titolo dottorale non è richiesto per l’esercizio delle professioni liberali, né può essere richiesto per i pubblici impieghi». <a href="#curatornote-ref-10">↑</a></li><li about="https://w3id.org/moro/enoam/data/121042/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo all’onorevole Ottavio Mastrojanni intervenuto a difesa della sua proposta.  <a href="#curatornote-ref-11">↑</a></li><li about="https://w3id.org/moro/enoam/data/121042/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ottavio Mastrojanni (1896-1957), avvocato, politico, deputato all’Assemblea costituente per il gruppo del Fronte liberale democratico dell’Uomo qualunque. <a href="#curatornote-ref-12">↑</a></li><li about="https://w3id.org/moro/enoam/data/121042/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene ancora in risposta all’onorevole Ottavio Mastrojanni. <a href="#curatornote-ref-13">↑</a></li><li about="https://w3id.org/moro/enoam/data/121042/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul terzo articolo proposto dai relatori, i quali però, non avendo trovato una formulazione condivisa, propongono due testi separati. Il testo dell’onorevole Concetto Marchesi: «L’organizzazione di istituti privati di insegnamento e di educazione è libera con gli obblighi e i diritti stabiliti dalla legge». Il testo di Moro: «Chiunque, ente o singolo, può aprire scuole ed istituti di educazione. La legge nel disciplinare le modalità di apertura delle scuole non statali e nello stabilire i requisiti per la parificazione con le scuole statali, deve assicurare alle scuole non statali condizioni di effettiva libertà e agli alunni di esse uguaglianza di trattamento». <a href="#curatornote-ref-14">↑</a></li><li about="https://w3id.org/moro/enoam/data/121042/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo all’onorevole Pietro Mancini che domanda «in qual modo lo Stato può garantire praticamente agli alunni uguaglianza di trattamento». <a href="#curatornote-ref-15">↑</a></li><li about="https://w3id.org/moro/enoam/data/121042/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende la parola dopo che l’onorevole Pietro Mancini si dichiara insoddisfatto della risposta fornita da Moro.  <a href="#curatornote-ref-16">↑</a></li></ol></body></html>