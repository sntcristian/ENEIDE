<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.099" name="dcterms.relation"/><meta content="10.48678/unibo/aldomoro1.3.1.099" name="dcterms.identifier"/><meta content="Moro, Aldo, [Replica al Consiglio Nazionale della Dc del 13 aprile 1962], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.099." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Replica al Consiglio Nazionale della Dc del 13 aprile 1962]</title>
<div id="mentionMeta"><meta about="https://w3id.org/moro/enoam/data/domingo-solari" typeof="foaf:Person"/><meta about="https://w3id.org/moro/enoam/data/domingo-solari" content="Domingo Solari" property="rdfs:label"/><meta about="https://w3id.org/moro/enoam/data/domingo-solari" content="Solari, Domingo" property="skos:prefLabel"/><meta about="https://w3id.org/moro/enoam/data/mario-scelba" typeof="foaf:Person"/><meta about="https://w3id.org/moro/enoam/data/mario-scelba" content="Mario Scelba" property="rdfs:label"/><meta about="https://w3id.org/moro/enoam/data/mario-scelba" content="Scelba, Mario" property="skos:prefLabel"/><meta about="https://w3id.org/moro/enoam/data/mario-scelba" property="owl:sameAs" resource="http://www.wikidata.org/entity/Q367342"/><meta about="https://w3id.org/moro/enoam/data/mario-scelba" content="mario-scelba" property="wdt:P1986"/><meta about="https://w3id.org/moro/enoam/data/alcide-berloffa" typeof="foaf:Person"/><meta about="https://w3id.org/moro/enoam/data/alcide-berloffa" content="Alcide Berloffa" property="rdfs:label"/><meta about="https://w3id.org/moro/enoam/data/alcide-berloffa" content="Berloffa, Alcide" property="skos:prefLabel"/><meta about="https://w3id.org/moro/enoam/data/alcide-berloffa" property="owl:sameAs" resource="http://www.wikidata.org/entity/Q661117"/><meta about="https://w3id.org/moro/enoam/data/cesare-dall-oglio" typeof="foaf:Person"/><meta about="https://w3id.org/moro/enoam/data/cesare-dall-oglio" content="Cesare Dall’Oglio" property="rdfs:label"/><meta about="https://w3id.org/moro/enoam/data/cesare-dall-oglio" content="Dall, Oglio, Cesare" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Replica al Consiglio Nazionale della Dc del 13 aprile 1962]</h1><p class="paragraph" data-counter="1" id="p-1">A conclusione dei lavori del Consiglio nazionale della <span about="https://w3id.org/moro/enoam/data/131099/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, il segretario politico on. Moro ha pronunciato un discorso.</p><p class="paragraph" data-counter="2" id="p-2">L’on. Moro si è innanzitutto dichiarato lieto di accogliere i suggerimenti dati da vari consiglieri nazionali circa la vivacità da imprimere all’azione del Partito. I problemi organizzativi − ha detto − potranno essere esaminati in una apposita sede. Indubbiamente, vi sono esigenze da studiare in rapporto alla nuova situazione politica. Sono stati avanzati inviti a rafforzare tutta l’attività di partito, inviti che Moro ha dichiarato di accogliere assicurando che non si è potuta dedicare a questi problemi l’attenzione che richiederebbero, a causa degli impegni continui della segreteria sul piano politico parlamentare.</p><p class="paragraph" data-counter="3" id="p-3">Occorrerebbe − ha proseguito Moro − un periodo di distensione politica, che consentisse di concentrare l’attenzione in questo importante settore. Cercheremo di fare del nostro meglio, in stretta collaborazione con gli amici della Direzione, tenendo ben presente la prossima scadenza elettorale<sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="4" id="p-4">Le elezioni debbono impegnare la <span about="https://w3id.org/moro/enoam/data/131099/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> tutta intera. Bisogna creare un clima politico generale capace di determinare, nelle città dove si svolgerà la consultazione, quel successo che è difficile, ma che è necessario e possibile conseguire. </p><p class="paragraph" data-counter="5" id="p-5">Rispondendo all’amico <span about="https://w3id.org/moro/enoam/data/131099/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/domingo-solari" typeof="deo:Reference">Solari</span><sup><a href="#curatornote-2" id="curatornote-ref-2">[2]</a></sup>, che ha avuto accenti forse troppo pessimistici sulla condizione delle minoranze, l’on. Moro ha poi rilevato che vi è stato uno sforzo continuo per assicurare alle minoranze un riconoscimento adeguato alla funzione che assolvono nella vita del partito. Ci siamo sforzati e continueremo a sforzarci affinché esse si sentano parte viva, vera, di pieno diritto della <span about="https://w3id.org/moro/enoam/data/131099/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="6" id="p-6"><span about="https://w3id.org/moro/enoam/data/131099/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span> ha auspicato tranquillità, normalità, legalità nella vita del partito. Anche questa è stata una nostra costante preoccupazione. Tutte le volte che è stata segnalata una situazione anormale, siamo sempre intervenuti, valendoci dell’opera di uomini che non possono essere sospettati di parzialità. Numerose le situazioni difficili sanate attraverso l’azione personale dei Vice Segretari<sup><a href="#curatornote-3" id="curatornote-ref-3">[3]</a></sup> e dell’amico <span about="https://w3id.org/moro/enoam/data/131099/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/alcide-berloffa" typeof="deo:Reference">Berloffa</span><sup><a href="#curatornote-4" id="curatornote-ref-4">[4]</a></sup>, ai quali deve andare la riconoscenza di tutto il Partito per questa loro poco nota e defaticante attività. Assicuro comunque l’amico <span about="https://w3id.org/moro/enoam/data/131099/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/mario-scelba" typeof="deo:Reference">Scelba</span> che non ci sarà alcuna tolleranza di fronte ad eventuali irregolarità e ingiustizie.</p><p class="paragraph" data-counter="7" id="p-7">Sul piano politico l’on. Moro si è richiamato a quanto già aveva detto nella relazione. A <span about="https://w3id.org/moro/enoam/data/131099/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/cesare-dall-oglio" typeof="deo:Reference">Dall’Oglio</span><sup><a href="#curatornote-5" id="curatornote-ref-5">[5]</a></sup> ha tuttavia voluto precisare che la formula centrista è stato uno strumento assai valido di ripresa della vita democratica ma è entrata in crisi a partire dal 1953<sup><a href="#curatornote-6" id="curatornote-ref-6">[6]</a></sup>. Non è stata quindi svalutata e resa inutilizzabile dalla <span about="https://w3id.org/moro/enoam/data/131099/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Il suo superamento è nato oltre che dalle interne divergenze, dalla preoccupazione di non adeguarsi ad una situazione che, comoda per qualche tempo, se protratta al di là di una certa fase, avrebbe portato a disperdere le prospettive di avvicinamento del <span about="https://w3id.org/moro/enoam/data/131099/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> all’area democratica. Questa fu l’intenzione dei partiti che per primi presero l’iniziativa di questa formula, non senza risonanze nell’ambito della <span about="https://w3id.org/moro/enoam/data/131099/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, doverosamente preoccupata di provvedere a più lontana scadenza alla sicurezza democratica del paese, sicurezza che crediamo possa essere garantita dall’evoluzione del <span about="https://w3id.org/moro/enoam/data/131099/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, evoluzione che è certamente cominciata ma non conclusa.</p><p class="paragraph" data-counter="8" id="p-8">La valutazione dell’importanza di un’evoluzione di questo genere è di tutto il partito. Dissenso può esservi stato sul modo di iniziare questa evoluzione e di reagire a questa prospettiva; se fosse preferibile attendere e vivere in un’apparente tranquillità o piuttosto fare qualcosa per influire positivamente sulla situazione. Abbiamo ritenuto di dover fare la nostra parte in vista di questa evoluzione attraverso il nostro impegno nell’attuazione del programma di governo<sup><a href="#curatornote-7" id="curatornote-ref-7">[7]</a></sup> e nella valorizzazione delle posizioni politiche assunte, in modo da non lasciare dubbi circa un atteggiamento inadeguato della <span about="https://w3id.org/moro/enoam/data/131099/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="9" id="p-9">Resta da vedere se nel corso degli avvenimenti gli altri risponderanno con uguale lealtà e responsabilità. Riteniamo di poter avere fiducia che questo cammino in avanti si farà, che il processo iniziato sarà veramente irreversibile nel senso che le esigenze storiche del paese impediranno, una volta rotta l’inerzia, di tornare indietro. Se non si dovesse realizzare questo processo di avanzamento, non sappiamo come la situazione politica italiana potrebbe altrimenti e con quali altre forze trovare il suo equilibrio e la sua stabilizzazione.</p><p class="paragraph" data-counter="10" id="p-10">Ci presentiamo pertanto al corpo elettorale non per farci perdonare ma perché esso consacri la nostra scelta responsabile. Il nostro linguaggio è in questo momento difficile: dobbiamo spiegare quel che è avvenuto e nello stesso tempo presentare quella prospettiva politica come un atto di responsabilità e di serietà della <span about="https://w3id.org/moro/enoam/data/131099/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Andando avanti nel tempo la composizione di queste due esigenze diverrà facile e diverrà linguaggio di tutto il partito: altrimenti il corpo elettorale non potrebbe ritenere ben fatta la nostra scelta.</p><p class="paragraph" data-counter="11" id="p-11">Per quanto starà in noi − ha concluso Moro − perseguiremo con assoluta lealtà gli obiettivi che ci siamo proposti, fidando che non manchino a loro sostegno le altre forze che sono state chiamate a realizzarli assieme a noi.</p><ol id="curatorNotes"><li about="https://w3id.org/moro/enoam/data/131099/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni amministrative si sarebbero svolte il 10-11 giugno 1962. <a href="#curatornote-ref-1">↑</a></li><li about="https://w3id.org/moro/enoam/data/131099/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta di Domingo Solari. <a href="#curatornote-ref-2">↑</a></li><li about="https://w3id.org/moro/enoam/data/131099/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Angelo Salizzoni (1907-1992) e Giovanni Battista Scaglia (1910-2006). <a href="#curatornote-ref-3">↑</a></li><li about="https://w3id.org/moro/enoam/data/131099/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide Berloffa (1922-2011), deputato e segretario organizzativo della Dc. <a href="#curatornote-ref-4">↑</a></li><li about="https://w3id.org/moro/enoam/data/131099/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta di Cesare Dall’Oglio. <a href="#curatornote-ref-5">↑</a></li><li about="https://w3id.org/moro/enoam/data/131099/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> L’introduzione della nuova legge elettorale nel 1953 fallì l’obiettivo di rafforzare la coalizione centrista al governo, determinando la crisi della formula centrista. <a href="#curatornote-ref-6">↑</a></li><li about="https://w3id.org/moro/enoam/data/131099/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-7">↑</a></li></ol></body></html>