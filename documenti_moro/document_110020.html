<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.020" name="dcterms.relation"/><meta content="10.48678/unibo/aldomoro1.1.0.020" name="dcterms.identifier"/><meta content="Moro, Aldo, [Circolare, 14 ottobre 1939], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.020." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>[Circolare, 14 ottobre 1939]</title>
<div id="mentionMeta"><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/gioventu-cattolica-italiana" typeof="foaf:Organization"/><meta about="https://w3id.org/moro/enoam/data/gioventu-cattolica-italiana" content="Gioventù Cattolica Italiana" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/congregazioni-mariane" typeof="foaf:Organization"/><meta about="https://w3id.org/moro/enoam/data/congregazioni-mariane" content="Congregazioni Mariane" property="rdfs:label"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Circolare, 14 ottobre 1939]</h1><p>Carissimo,</p><p class="paragraph" data-counter="1" id="p-1">mi sembra opportuno che, in questo periodo di attesa reso necessario dalla preparazione agli esami, <span about="https://w3id.org/moro/enoam/data/110020/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazioni</span> e Segretariati si preoccupino seriamente del problema delle matricole. Che sia questo un problema importante che va attentamente esaminato e subito risolto perché sia assicurata la continuità della nostra vita fucina, mi pare sia ormai sentito vivamente in tutta la <span about="https://w3id.org/moro/enoam/data/110020/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>. È inutile perciò insistere ancora su questo; credo solo utile rilevare che è un problema preliminare di fronte a quelli sollevati durante l’anno dallo svolgimento delle nostre attività; solo se noi ci saremo preoccupati di completare i nostri quadri, potremo fare piani di lavoro e affrontare tranquillamente le inevitabili difficoltà. </p><p class="paragraph" data-counter="2" id="p-2">L’attività per le matricole mi sembra presenti due aspetti diversi: l’avvicinamento dei nuovi soci e la loro assimilazione da parte dell’Associazione. Sotto il primo aspetto crederei di raccomandare la massima prudenza e delicatezza nell’opera di avvicinamento delle matricole. Non è prudente formulare inviti troppo generali, senza che vi sia una qualche garanzia che le persone invitate siano poi effettivamente capaci di sentire i nostri ideali e di vivere la nostra vita. Utilissimi mi sembrano, sotto questo riguardo, dei contatti informativi con i Professori di Religione per le scuole medie, i quali sono anche i più adatti a dire ai giovani una discreta parola d’incitamento. Anche i Rev.mi Parroci dovrebbero essere in condizione di giudicare delle famiglie della loro Parrocchia. </p><p class="paragraph" data-counter="3" id="p-3">Raccomando vivamente che non siano trascurate le Matricole che hanno compiuto i loro studi in istituti religiosi e in genere quelli che abbiano già fatto parte, durante gli anni di scuola media, di <span about="https://w3id.org/moro/enoam/data/110020/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/congregazioni-mariane" typeof="deo:Reference">Congregazioni Mariane</span><sup><a href="#curatornote-1" id="curatornote-ref-1">[1]</a></sup> o altri enti consimili. Credo che per queste persone sia necessario, da un lato, un accostamento personale operato dagli stessi giovani, nelle circostanze e con i mezzi ritenuti più opportuni; dall’altro lato mi sembra consigliabile che l’Assistente e il Presidente prendano i necessari contatti con le corrispondenti autorità ecclesiastiche, contatti che possono riuscire molte volte proficui. </p><p class="paragraph" data-counter="4" id="p-4">Analoga raccomandazione faccio per quanto riguarda le matricole già organizzate nella <span about="https://w3id.org/moro/enoam/data/110020/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/gioventu-cattolica-italiana" typeof="deo:Reference">Gioventù di A.C.</span>. Anche qui contatti personali con i giovani e insieme accordi amichevoli con le autorità competenti. Io ho fiducia che, in uno spirito di fraternità e di comprensione una intesa sulle matricole possa essere raggiunta, in molti casi e senza eccessive difficoltà, sul piano diocesano. </p><p class="paragraph" data-counter="5" id="p-5">Se ci fossero difficoltà, ti pregherei di comunicarmi tutto subito: qui sarà appianata ogni cosa.</p><p class="paragraph" data-counter="6" id="p-6">In tutto questo lavoro si potrà usare, per la propaganda, il numero di Azione Fucina di prossima pubblicazione, dedicato alle matricole. È opportuno affrettarsi nelle prenotazioni, per evitare che sia fatta una tiratura insufficiente. Non suggerisco, oltre queste, forme concrete di propaganda né do consigli in questa materia, che può essere più opportunamente trattata da chi abbia conoscenza delle condizioni di ambiente. Mi pare però opportuno che alle matricole invitate a far parte della <span about="https://w3id.org/moro/enoam/data/110020/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> si parli in una apposita adunanza cercando di chiarire nella maniera più semplice la <span about="https://w3id.org/moro/enoam/data/110020/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> e i suoi ideali. </p><p class="paragraph" data-counter="7" id="p-7">Quando poi le matricole siano entrate a far parte dell’Associazione, mi pare cominci la parte più delicata e difficile dell’opera del dirigente che deve cercare di educare questi giovani al nostro spirito, senza che ciò sia o appaia in nessun modo un forzare la loro personalità per costringerla entro schemi obbligati. Nel chiedere alle matricole di partecipare alla nostra attività, si cerchi poi non solo di far capire il nucleo vitale delle nostre cose, ma si faccia anche intendere quanto noi contiamo sui singoli soci nello svolgimento delle nostre attività e come non ci sembri possibile nessuna partecipazione seria alla nostra vita che non sia più che un ricevere o un seguire, un partecipare una propria esperienza o un dare in ogni modo il proprio aiuto in silenziosa umiltà. Naturalmente questo condurre le matricole ad inserirsi nello spirito delle nostre cose, non è opera di un giorno o di un’ora. È lavoro paziente e assiduo che impegna i Fucini tutti per quanto riguarda il modo d’impostare le loro relazioni con questi nuovi amici; ma riguarda pure e sopratutto i dirigenti che avranno cura di offrire alle Matricole, attraverso apposite attività formative e religiose, adeguati mezzi di formazione. Si potranno fare delle lezioni introduttive allo studio di facoltà come delle adunanze formative di carattere generale sui problemi più notevoli della vita dello studente universitario. Una traccia utile per questo potrà essere il Numero per le Matricole. Occorre soltanto della pazienza, della sensibilità e un impegno, sempre indispensabile, di ordine organizzativo. </p><p class="paragraph" data-counter="8" id="p-8">Attendo assicurazioni su questo lavoro e possibilmente l’indicazione delle tue esperienze che potrebbero essere utili ad altri compagni.</p><p class="paragraph" data-counter="9" id="p-9">Ti comunico, per quanto riguarda Azione Fucina, che questa avrà per il momento la frequenza di tre numeri al mese (10, 20, 30 di ogni mese). Ai <span about="https://w3id.org/moro/enoam/data/110020/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati</span> è stato sospeso, per la limitazione del consumo della carta, il bollettino mensile e da essi ci è stata chiesta la cessione di un numero di Azione Fucina per ogni mese<sup><a href="#curatornote-2" id="curatornote-ref-2">[2]</a></sup>. Il Consiglio Superiore ha creduto di dovere dare agli amici laureati questa prova di fraternità. Son sicuro che i Fucini comprenderanno le ragioni che ci hanno indotto a prendere questa decisione e accoglieranno questa diminuzione temporanea della frequenza del giornale con spirito di disciplina. In compenso il giornale uscirà con assoluta precisione nelle date sopra segnate.</p><p>	Con i più affettuosi saluti nel Signore</p><p>(Aldo Moro)</p><ol id="curatorNotes"><li about="https://w3id.org/moro/enoam/data/110020/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Associazioni religiose nate a partire dal XVI secolo nei collegi della Compagnia di Gesù, rilanciate e rinnovate negli anni Venti del XX secolo.  <a href="#curatornote-ref-1">↑</a></li><li about="https://w3id.org/moro/enoam/data/110020/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> «Azione fucina» supplì alla pubblicazione del «Bollettino di Studium» con i seguenti numeri speciali per i Laureati: il n. 32 del 29 ottobre 1939, il n. 36 del 3 dicembre 1939, il n. 39 del 24 dicembre 1939, il n. 3 del 25 gennaio 1940, il n. 8 del 25 febbraio 1940, il n. 13 del 31 marzo 1940, il n. 16 del 21 aprile 1940. Il «Bollettino» riprese autonomia e fisionomia proprie nel maggio 1940. <a href="#curatornote-ref-2">↑</a></li></ol></body></html>