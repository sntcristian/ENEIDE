<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.219" name="dcterms.relation"/><meta content="10.48678/unibo/aldomoro1.4.2.219" name="dcterms.identifier"/><meta content="Moro, Aldo, Un uomo e un partito per la scelta democratica, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.219." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>Un uomo e un partito per la scelta democratica</title>
<div id="mentionMeta"><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De Gasperi, Alcide" property="skos:prefLabel"/><meta about="https://w3id.org/moro/enoam/data/pietro-scoppola" typeof="foaf:Person"/><meta about="https://w3id.org/moro/enoam/data/pietro-scoppola" content="Pietro Scoppola" property="rdfs:label"/><meta about="https://w3id.org/moro/enoam/data/pietro-scoppola" property="owl:sameAs" resource="http://www.wikidata.org/entity/Q1025467"/><meta about="https://w3id.org/moro/enoam/data/pietro-scoppola" content="pietro-scoppola" property="wdt:P1986"/><meta about="https://w3id.org/moro/enoam/data/pietro-scoppola" content="Scoppola, Pietro" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/ferruccio-parri" typeof="foaf:Person"/><meta about="https://w3id.org/moro/enoam/data/ferruccio-parri" content="Ferruccio Parri" property="rdfs:label"/><meta about="https://w3id.org/moro/enoam/data/ferruccio-parri" property="owl:sameAs" resource="http://www.wikidata.org/entity/Q471315"/><meta about="https://w3id.org/moro/enoam/data/ferruccio-parri" content="ferruccio-parri" property="wdt:P1986"/><meta about="https://w3id.org/moro/enoam/data/ferruccio-parri" content="Parri, Ferruccio" property="skos:prefLabel"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Un uomo e un partito per la scelta democratica</h1><p class="paragraph" data-counter="1" id="p-1">La comparsa del bel volume di
      <span about="https://w3id.org/moro/enoam/data/142219/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span><sup><a href="#curatornote-1" id="curatornote-ref-1">[1]</a></sup>
      su <span about="https://w3id.org/moro/enoam/data/142219/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-2" id="curatornote-ref-2">[2]</a></sup>
      nella prima fase della nuova democrazia italiana è stata occasione di
      un ripensamento sull’opera dell’uomo di Stato e di un
      omaggio sincero alla luce, ormai, della ricostruzione storica.
      Interessanti ed utili il complesso dei contributi che « Il Popolo
      »<em>, </em>con encomiabile iniziativa, vi ha dedicato e le «
      recensioni », in genere penetranti, pubblicate largamente nella
      stampa italiana.</p><p class="paragraph" data-counter="2" id="p-2">Dalle pagine di <span about="https://w3id.org/moro/enoam/data/142219/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span> emerge chiaro lo sforzo di
      <span about="https://w3id.org/moro/enoam/data/142219/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, per dare espressione democratica a quella parte notevole del
      mondo cattolico che sentiva di essere chiamata nel suo insieme ad
      assolvere una funzione di rilievo nella ricostruzione e nel riassetto
      politico-sociale del Paese. Nessuno può disconoscere che <span about="https://w3id.org/moro/enoam/data/142219/v1/mention-29" class="mention person" id="mention-29" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>
      sia stato coraggioso e lungimirante, preoccupato com’era, e come
      tutti dobbiamo essere, di evitare che il mondo cattolico facesse una
      scelta sbagliata di campo e che mancasse all’<span about="https://w3id.org/moro/enoam/data/142219/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, in ispecie
      nell’incerta e difficile situazione nella quale essa si trovava,
      l’utile apporto di una componente idealmente caratterizzata,
      coraggiosa e prudente ad un tempo, innovatrice e garantista per quanto
      riguarda valori e tradizioni di grande rilievo. Si trattava di evitare che
      si potesse pensare o progettare, nel vuoto che si era venuto a creare, una
      successione del mondo cattolico al fascismo in funzione autoritaria e
      classista. Non c’è dubbio che <span about="https://w3id.org/moro/enoam/data/142219/v1/mention-30" class="mention person" id="mention-30" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> percepì subito
      il pericolo ed ebbe ben presente la temibile alternativa di quella che
      doveva essere invece la <span about="https://w3id.org/moro/enoam/data/142219/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Agì perciò in modo
      vigoroso per scongiurare siffatta eventualità. Nulla deve essere
      tolto ai meriti acquisiti da <span about="https://w3id.org/moro/enoam/data/142219/v1/mention-31" class="mention person" id="mention-31" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, così come <span about="https://w3id.org/moro/enoam/data/142219/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span> li
      descrive, nel lavoro diretto a bloccare ogni degenerazione ed a dare
      solide basi al regime di libertà che si andava profilando. Si
      può solo forse osservare che vi erano nel mondo cattolico fermenti
      assai significativi in senso innovatore e democratico, che vi erano,
      già al suo interno, contrappesi abbastanza consistenti ad ogni spinta
      involutiva, sì che era possibile dare, con un’iniziativa
      incisiva e lungimirante, quale fu certo quella del grande statista,
      espressione politica alle profonde aspirazioni umane e di libertà del
      cattolicesimo italiano. Vi sono certo stati, come traspare,
      perplessità, resistenze, condizionamenti, inquietudini per la scelta
      democratica, soprattutto per le sue conseguenze nella dialettica dei
      Partiti.</p><p> X</p><p class="paragraph" data-counter="3" id="p-3">Non sono mancate nel corso degli eventi tensioni
      ed anche forti tensioni; alcuni passaggi particolarmente difficili sono
      stati contrassegnati da un pungente riesame critico della situazione. E si
      può aggiungere, che, in mancanza di una guida lucida ed abile come
      quella di <span about="https://w3id.org/moro/enoam/data/142219/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, le cose avrebbero potuto anche deteriorarsi. Averlo
      impedito ed avere colto ogni occasione costruttiva; in una situazione in
      qualche misura bilanciata aver fatto inclinare le cose nella direzione
      giusta, fu il grande merito di <span about="https://w3id.org/moro/enoam/data/142219/v1/mention-33" class="mention person" id="mention-33" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>. Se non vi fosse stato però
      questo modo di essere significativo dello stesso mondo cattolico (che fu
      visibile, del resto, al momento della Costituente), se forze retrive
      avessero avuto una netta superiorità, l’impresa alla quale
      Egli si era dedicato sarebbe apparsa, più che difficile, impossibile.
      <span about="https://w3id.org/moro/enoam/data/142219/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> dunque conobbe perfettamente l’ambiente nel quale si
      muoveva, le condizioni di cui si doveva tener conto, gli spazi che gli
      erano offerti e talora gli spiragli da utilizzare nell’attuazione
      del suo disegno. Egli identificò i tratti di mare nei quali avrebbe
      potuto navigare e gli scogli contro i quali avrebbe potuto infrangersi.
      Operò in modo che la navigazione proseguisse, qualche volta lenta, ma
      senza incidenti, accortamente prospettando, persuadendo, spiegando e
      qualche volta rischiando com’è proprio di un politico di
      grande levatura. Egli fece di un insieme, non privo di qualche interna
      differenza, un solido e durevole supporto della democrazia italiana. Ed
      insomma non solo intuì che l’esperienza democratica andava
      condotta sino in fondo, senza titubanze e riserve, essendo ciò
      nell’interesse del Paese, nell’interesse di quei valori
      cristiani che sarebbero stati altrimenti inariditi e deformati, ma volle
      con forza, realizzò con decisione, duramente, il suo progetto
      politico e costruì nella lotta un partito di libertà, popolare,
      mosso da ideali cristiani, di vasta rappresentanza sociale, in
      continuità feconda tra diverse generazioni e diverse esperienze
      culturali e politiche, costituendo un prezioso punto d’incontro tra
      molteplici forze, necessità e spinte del Paese.</p><p> X</p><p class="paragraph" data-counter="4" id="p-4">La sua
      successione a <span about="https://w3id.org/moro/enoam/data/142219/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/ferruccio-parri" typeof="deo:Reference">Parri</span><sup><a href="#curatornote-3" id="curatornote-ref-3">[3]</a></sup>
      fu espressione di necessaria transizione da un punto di equilibrio formale
      ad uno sostanziale, l’instaurazione di una mediazione efficace
      nella realtà italiana, tenuto conto, ovviamente, anche dei fattori
      internazionali. Non una congiura, dunque, ma un adeguamento alla
      situazione, un avviamento alla normalità nel confronto di forze
      politiche ben caratterizzate e con una definita misura di consenso
      popolare. Il fatto che questo passaggio non sia stato seriamente
      contrastato significa che tutti avevano appreso la lezione delle cose e
      che si faceva una politica realistica e quindi una buona politica. </p><p class="paragraph" data-counter="5" id="p-5">De
      Gasperi ed il suo partito si collocavano così nella posizione
      centrale che non avrebbero più abbandonato, dando alle forze
      cattoliche una grande occasione ed una grande responsabilità.
      Naturalmente tutto questo richiedeva (e costava) un continuo dibattito con
      il proprio elettorato, con correnti di opinioni che non si erano dissolte
      dopo la scelta pregiudiziale per la democrazia. Ad ogni momento il punto
      di equilibrio del Paese e, corrispondentemente, il vero volto e la vera
      funzione della <span about="https://w3id.org/moro/enoam/data/142219/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dovevano essere ritrovati. Era il
      discorso interno, ormai, al partito, ma non senza qualche più
      importante opera di persuasione e di messa a punto politica.</p><p class="paragraph" data-counter="6" id="p-6">Precisando
      qualche accenno fatto sopra, vorrei dire che il permanente dibattito sulle
      alleanze, il quesito se la <span about="https://w3id.org/moro/enoam/data/142219/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> dovesse fare il più
      possibile da sola e perciò con una forte caratterizzazione propria, o
      invece dovesse operare con altri e con chi, fu ovviamente sempre un
      discorso aperto. Anche taluno che aveva accettato la democrazia, nella
      compagine del mondo cattolico, e con indubbia sincerità, non era
      talvolta preparato a coglierne le implicazioni e cioè il confronto ed
      eventualmente il concorso con altri in una situazione aperta a tutti i
      venti.</p><p class="paragraph" data-counter="7" id="p-7">Da qui la contrastata vicenda che va dalla tentazione
      (respinta) dell’isolamento o della copertura di destra al centrismo
      ed al centro sinistra sino agli interrogativi odierni. Nel periodo
      considerato questo permanente dibattito, in presenza delle ragioni che lo
      <span about="https://w3id.org/moro/enoam/data/142219/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span> mette molto bene in luce, portò dalla larga coalizione delle
      forze della resistenza antifascista, attraverso l’esperienza del
      governo a tre, all’esclusione di comunisti e socialisti dal
      Governo. Insomma dalla unanimità pressoché obbligata della
      ripresa politica postbellica al riscontro di diversità ed asprezze,
      apparse, ad un certo momento, incomponibili, anche con riguardo,
      probabilmente, a dati internazionali. <span about="https://w3id.org/moro/enoam/data/142219/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span> osserva che si era trattato
      dell’esclusione dal Governo, non dal sistema democratico. Ed è
      certo vero, come, tra l’altro, la storia successiva ha dimostrato
      nel suo lento procedere tra talune inevitabili durezze, tra talune
      diversità drasticamente rilevate, ma con un discorso mai interrotto,
      a mano a mano più sereno nella consapevolezza di una presenza, da una
      parte e dall’altra, inevitabile ed obiettivamente significativa.</p><p class="paragraph" data-counter="8" id="p-8">Parlo
      ovviamente del <span about="https://w3id.org/moro/enoam/data/142219/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, perché per i socialisti, egualmente
      esclusi in quel momento cruciale, la diversità era meno radicale e la
      non appartenenza ad un opposto sistema condizionante, indiscutibile. Non
      si può mettere in dubbio che <span about="https://w3id.org/moro/enoam/data/142219/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, pur con alcuni momenti di
      comprensione nutrita anche di finezza intellettuale, finanche alcuni moti
      iniziali di simpatia, fu fortemente anticomunista, ma restando sempre
      saldamente democratico.</p><p class="paragraph" data-counter="9" id="p-9">I dati della profonda diversità tra
      <span about="https://w3id.org/moro/enoam/data/142219/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/142219/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, pur con talune attenuazioni,
      sono rimasti ben fermi. Ma siffatta diversità, soprattutto per
      l’evolvere della situazione generale, gli avvenimenti
      internazionali ed il modificarsi, in qualche misura, del mondo cattolico,
      hanno fatto, meno che in passato, da sbarramento nei confronti della
      quantità e qualità dei consensi raccolti dal <span about="https://w3id.org/moro/enoam/data/142219/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>.
      Correlativamente anche il sistema delle intese politiche tradizionali
      è mutato e si pone in termini problematici, ai quali peraltro non
      può mancare la maggiore attenzione. È il grande tema del nostro
      tempo.</p><p class="paragraph" data-counter="10" id="p-10">Operando come storico <span about="https://w3id.org/moro/enoam/data/142219/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span> non chiede al suo <span about="https://w3id.org/moro/enoam/data/142219/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>
      di darci consiglio per l’oggi: non lo immagina pronto a superare
      una esclusione contingente o invece ben fermo e duro nel mantenerla. Noi
      sappiamo che cosa Egli ha fatto e perché l’ha fatto, qual era
      il tipo di partito e di elettorato di cui disponeva, quali le forze con
      cui collegarsi in un disegno armonizzato tra molti. Sappiamo solo che Egli
      aveva identificato diversità dirimenti, fermo restando il gioco
      democratico.</p><p> X</p><p class="paragraph" data-counter="11" id="p-11">Questo gioco democratico, senza poter
      risolvere di per sé tutti i problemi, offre con una sua naturale
      pieghevolezza ed intrinseca fecondità strumenti di dialogo ed
      occasioni per assumere responsabilità quali il momento storico
      richiede. Che questo quadro sia rimasto integro e ci dia oggi anche delle
      possibilità di gestione politica, senza alterare gli orientamenti di
      fondo del Paese, è un segno di vitalità e validità, di cui
      pure dobbiamo essere grati a <span about="https://w3id.org/moro/enoam/data/142219/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> che convogliò vaste masse di
      popolo, non immemori del loro essere cristiane, verso il confronto delle
      idee e le libere ed aperte scelte politiche.</p><p class="paragraph" data-counter="12" id="p-12">Da <span about="https://w3id.org/moro/enoam/data/142219/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span>, sulla
      testimonianza della fine ricostruzione di <span about="https://w3id.org/moro/enoam/data/142219/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Scoppola</span>, ci vengono il monito
      ad una grande fermezza nei principi e, insieme ad una intelligente
      duttilità nell’azione politica, l’invito a considerare
      la democrazia non solo come intangibile patrimonio del nostro vivere
      civile, ma anche come un fatto morale, uno straordinario esempio di
      coerenza interiore, larghezza di vedute ed apertura al dialogo,
      l’insegnamento di una sapiente commistione di coraggio, prudenza,
      rigore, accorto calcolo politico e soprattutto di una grande serietà.
      Egli non può essere certo dimenticato e la sua vicenda politica non
      è chiusa, ma, in fondo, continua.</p><ol id="curatorNotes"><li about="https://w3id.org/moro/enoam/data/142219/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Pietro
          Scoppola (1926-2007), storico italiano, è annoverato tra i
          maggiori contemporaneisti, di area cattolica [Dizionario biografico
          degli italiani, <em>ad vocem</em>]. <a href="#curatornote-ref-1">↑</a></li><li about="https://w3id.org/moro/enoam/data/142219/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Alcide De
          Gasperi (1881-1954), politico italiano [Dizionario biografico degli
          italiani, <em>ad vocem</em>]. <a href="#curatornote-ref-2">↑</a></li><li about="https://w3id.org/moro/enoam/data/142219/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Ferruccio
          Parri (1890-1981), politico italiano, presidente del Consiglio prima
          di De Gasperi [Dizionario biografico degli italiani, <em>ad vocem</em>].
          <a href="#curatornote-ref-3">↑</a></li></ol></body></html>