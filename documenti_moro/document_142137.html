<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.137" name="dcterms.relation"/><meta content="10.48678/unibo/aldomoro1.4.2.137" name="dcterms.identifier"/><meta content="Moro, Aldo, [Agli allievi dell’Accademia navale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.137." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Agli allievi dell’Accademia navale]</title>
<div id="mentionMeta">


<meta about="https://w3id.org/moro/enoam/data/livorno" typeof="dcterms:Location"/>
<meta about="https://w3id.org/moro/enoam/data/livorno" content="Livorno" property="rdfs:label"/>
<meta about="https://w3id.org/moro/enoam/data/livorno" property="owl:sameAs" resource="http://www.wikidata.org/entity/Q6761"/>
<meta about="https://w3id.org/moro/enoam/data/marina-militare" typeof="foaf:Organization"/>
<meta about="https://w3id.org/moro/enoam/data/marina-militare" content="Marina italiana" property="rdfs:label"/>
<meta about="https://w3id.org/moro/enoam/data/marina-militare" property="owl:sameAs" resource="http://www.wikidata.org/entity/Q833040"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/alleanza-atlantica" typeof="foaf:Organization"/>
<meta about="https://w3id.org/moro/enoam/data/alleanza-atlantica" content="Alleanza Atlantica" property="rdfs:label"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ doco: http://purl.org/spar/doco/"><h1>
 [Agli allievi dell’Accademia navale]
</h1><p class="paragraph" data-counter="1" id="p-1">
 Ufficiali, Sottufficiali, Allievi Ufficiali,
 
  Marina
 
 i, sono molto lieto di essere presente alla cerimonia del giuramento degli Allievi Ufficiali dell’Accademia Navale di
 <span about="https://w3id.org/moro/enoam/data/142137/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/livorno" typeof="deo:Reference">
  Livorno
 </span>
 . È un giorno solenne quello nel quale il soldato fa proprio il sacro dovere di difendere la Patria. Ma lo è tanto più per voi, Allievi Ufficiali, per i quali il servizio militare è una scelta per la vita, che rende più intenso e ricco di contenuto l’obbligo di fedeltà alla Patria italiana.
</p><p class="paragraph" data-counter="2" id="p-2">
 La mia presenza significa innanzitutto deferente omaggio alla
 <span about="https://w3id.org/moro/enoam/data/142137/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/marina-militare" typeof="deo:Reference">
  Marina italiana
 </span>
 . Ne richiamo in questo momento la storia gloriosa, intessuta di puntuale servizio, di silenziosa abnegazione, di consapevole eroismo fino al sacrificio supremo. Mi inchino dunque reverente ai marinai d’
 <span about="https://w3id.org/moro/enoam/data/142137/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 , ai caduti, ai mutilati, ai feriti, ai combattenti, a tutti coloro che hanno vegliato e vegliano sul nostro lungo confine marittimo.
</p><p class="paragraph" data-counter="3" id="p-3">
 Ma io desidero ancora sottolineare che vi sono nella vostra scuola Allievi di nazionalità diversa, provenienti da Paesi a noi legati da durevole e viva amicizia. È motivo di orgoglio per noi e stimolo a ben fare il constatare come sia stata accordata preferenza all’
 <span about="https://w3id.org/moro/enoam/data/142137/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 , come sia stata prescelta per una solida educazione marinara la gloriosa Accademia navale di
 <span about="https://w3id.org/moro/enoam/data/142137/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/livorno" typeof="deo:Reference">
  Livorno
 </span>
 . Questa, come ogni altra affermazione del nostro Paese, è profondamente gradita. Nella fraternità d’armi dei giovani è il segno dell’amicizia tra i popoli. Ed a questi popoli desidero inviare un caloroso saluto ed augurio.
</p><p class="paragraph" data-counter="4" id="p-4">
 Infine la mia presenza significa, Allievi Ufficiali, un’attenzione, insieme rispettosa e cordiale, che si indirizza a voi; un omaggio reso alla vostra limpida e vibrante giovinezza; uno sguardo, attraverso voi, rivolto al futuro e non senza speranza. Parlo di ciascuno di voi individualmente. Non siete infatti un gruppo indifferenziato ed anonimo, ma singole personalità, ciascuna con la propria sensibilità e coscienza. Sono venuto dunque a dirvi, in questo giorno solenne nel quale comincia a svolgersi la vostra alta funzione di fronte al Paese, che abbiamo fiducia in voi, nella vostra serietà, nel vostro senso di responsabilità. E quanto più è difficile il momento storico, tanto più vengono naturali questo riferimento e questo appello.
</p><p class="paragraph" data-counter="5" id="p-5">
 Ecco, mi rivolgo a voi come militari e come cittadini. Il vostro servizio verso il Paese sarà svolto in armi e tenderà ad assicurare contro ogni minaccia l’integrità dei confini, la vita della nazione, le istituzioni che ci reggono, proteggendo i nostri diritti. Voi sapete bene che non vi sarà chiesto di attaccare.
 <span about="https://w3id.org/moro/enoam/data/142137/v1/quote-0" class="quote" data-footnote-ref="1" data-footnote-text="Si tratta di una citazione tratta dall’art. 11 della Costituzione." id="quote-0" typeof="doco:TextChunk">

   L’
   <span about="https://w3id.org/moro/enoam/data/142137/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">
    Italia
   </span>
   ripudia la guerra come strumento per risolvere controversie internazionali
  
<sup>
<a href="#curatornote-1" id="curatornote-ref-1">
    [1]
   </a>
</sup>
</span>
 , respinge la violenza, si inserisce in solidarietà sempre più vaste e sempre più organiche. La forza delle armi può essere impiegata solo per la difesa, solo per contrastare l’altrui ingiustizia ed interferenza. Se si presentasse una tale necessità, voi farete certo fino in fondo il vostro dovere come lo fecero coloro che vi precedettero nei severi studi e nei sapienti addestramenti di questa Accademia. Ma tutta la nostra politica è rivolta a far sì che una tale drammatica situazione non si presenti per il popolo italiano. Forti del presidio delle nostre forze armate, noi lavoriamo per prevenire la guerra. Lo facciamo, tra l’altro, con una politica di alleanza che moltiplica la nostra capacità di resistenza in ragione delle solidarietà che ci sono date nel quadro dell’
 <span about="https://w3id.org/moro/enoam/data/142137/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/alleanza-atlantica" typeof="deo:Reference">
  Alleanza Atlantica
 </span>
 . Lo facciamo proprio attraverso la politica di distensione che l’integrazione militare e politica ci consente e ci incita a perseguire. Questa politica di sicurezza e di pace noi svolgiamo con il consenso dei cittadini e quindi anche con il vostro consenso.
</p><p class="paragraph" data-counter="6" id="p-6">
 Il vostro stato militare, del resto, s’intreccia con il vostro stato di cittadini. Difendete la Patria appunto come cittadini solleciti del bene comune. Siete in modo esemplare nella vostra comunità nazionale e ne sentite vivamente i bisogni e le ispirazioni. Siete privilegiati nel senso di vivere ad un grado più alto la solidarietà sociale ed il servizio per gli altri. Siete un punto di riferimento che esalta le virtù civili del popolo italiano. Questa intensità del vostro dovere sociale non vi toglie peraltro le prerogative proprie dei cittadini, il godimento intero di quei diritti umani, civili e politici che una democrazia riconosce come inalienabile patrimonio della persona. Certo questi diritti si esprimono nel contesto severo della disciplina e del decoro militari. Vi è un modo speciale, controllato e serio, di coltivarli e di farli valere. Ma, in linea di principio, e sempre più, man mano che ideali democratici vanno permeando la vita sociale, il soldato è cittadino in pienezza di diritti e partecipa con la sua coscienza critica e la sua consapevolezza storica all’opera quotidiana di edificazione della comunità nazionale.
</p><p class="paragraph" data-counter="7" id="p-7">
 Allievi Ufficiali, il nostro Paese è molto cambiato nel corso di questi anni. Un grande sviluppo è in corso che fa dell’
 <span about="https://w3id.org/moro/enoam/data/142137/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 rurale e chiusa un Paese industriale ed aperto. Con lo sviluppo non sono andate perdute però antiche virtù militari e civili che hanno pieno diritto di cittadinanza nell’
 <span about="https://w3id.org/moro/enoam/data/142137/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 degli anni ‘70. Il bene supremo è la libertà, alla cui conquista i soldati italiani hanno degnamente partecipato nella Resistenza. La libertà deve essere naturalmente presidiata da senso di responsabilità e di dovere. Quando esso vi sia, la libertà dà pienezza alla vita individuale e sociale. E questo rende umana e grande la nostra Patria. Vi saluto dunque come parte integrante e viva della Nazione. A voi il compito di garantire ed alimentare con la vostra disciplinata fermezza, ma anche con la vostra intelligenza, sensibilità ed iniziativa il grande e difficile processo di sviluppo del nostro Paese. A voi il compito di tenere alto in campo ed in ogni circostanza il nome d’
 <span about="https://w3id.org/moro/enoam/data/142137/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Viva l’
 <span about="https://w3id.org/moro/enoam/data/142137/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Viva la
 <span about="https://w3id.org/moro/enoam/data/142137/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/marina-militare" typeof="deo:Reference">
  Marina
 </span>
 .
</p><ol id="curatorNotes">
<li about="https://w3id.org/moro/enoam/data/142137/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Si tratta di una citazione tratta dall’art. 11 della Costituzione.
   <a href="#curatornote-ref-1">
    ↑
   </a>

</li>
</ol></body></html>