<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.012" name="dcterms.relation"/><meta content="10.48678/unibo/aldomoro1.4.1.012" name="dcterms.identifier"/><meta content="Moro, Aldo, [Discorso a Bari in vista del congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.012." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aBariin vista del congresso]</title>
<div id="mentionMeta"><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Bari in vista del congresso]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141012/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>, ha rilevato la permanente validità della linea politica di centro-sinistra, considerata sia per se stessa sia quale elemento caratterizzante, in questo momento storico, della posizione ed iniziativa della <span about="https://w3id.org/moro/enoam/data/141012/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Il dibattito congressuale lascia quindi fuori discussione quella formula ed il governo che la incarna oggi a conclusione del travaglio seguito alle elezioni del 19 maggio<sup><a href="#curatornote-1" id="curatornote-ref-1">[1]</a></sup>. Lungi dal contestare dunque questo dato importante della presente realtà politica, dobbiamo solo – ed è un impegno rilevante – approfondire in un dialogo aperto e cordiale tra i partiti della coalizione le nostre idee e le ragioni di quelle utili convergenze che ci hanno indotto ad assumere prima ed a riassumere poi comuni responsabilità nella guida politica del Paese. Fondato, come è, sulla certezza di avere fatto una giusta scelta, una scelta non immobilistica e conservatrice, questo discorso ci consentirà di ritrovare quella tensione che caratterizzò l’inizio della nostra esperienza e la rese così fiduciosa ed aperta. Coglieremo così quelle possibilità che l’urto di gravi difficoltà ha lasciato tuttora inesplorate. Questo sembra essere il significato dell’impegno preso con le elezioni e ribadito, in un dibattito anche drammatico, dopo le elezioni. La situazione ci impone di rettificare ed arricchire, seguendo l’insegnamento della realtà, e ci offre a questo fine una più vigorosa volontà politica dei partiti ed una esperienza del passato ricca di prove, di moniti e di utili acquisizioni. Il libero dibattito politico, che è proprio di ogni partito, permette di approfondire e cogliere nei suoi molteplici aspetti la realtà sociale e politica, ma non pone problemi ad una coalizione, che ha la piena consapevolezza dei suoi compiti e ad essi attende con fiducia e con forza. In una situazione certamente ricca di interrogativi e di problemi, nella quale i partiti debbono essere presenti ed attenti, nella quale occorrono un vigore esemplare ed insieme una estrema comprensione e pazienza, la <span about="https://w3id.org/moro/enoam/data/141012/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, nell’intreccio dei suoi rapporti che naturalmente la condizionano, ha tuttavia una sua peculiare responsabilità. È il più forte partito italiano ed è presumibile, per noi auspicabile, che rimanga tale. È lealmente e naturalmente in una coalizione democratica, ma è anche se stessa, ha una sua visione delle cose ed un suo contatto con la realtà, sente tutti i suoi doveri. Non si tratta della stanca e passiva continuazione di un compito che ha visto la <span about="https://w3id.org/moro/enoam/data/141012/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> al centro degli eventi politici e asse centrale della vita nazionale. In questa funzione assolta, non certo a caso, c’è una ragione sulla quale si fonda una rinnovata assunzione di responsabilità. Il titolo a guidare nella misura della propria capacità rappresentativa la società italiana non è però affidato ad una tradizione, per quanto significativa, né ad una mancanza di alternative, per quanto drammatica. È fondato invece su di una attitudine positiva, su di una sensibilità estremamente acuta, su di una modernità di concezioni sociali e politiche, su di una piena affermazione dei valori democratici, su di una autentica capacità di sintesi sociale, su di una vibrazione popolare connaturata a questo momento di storia. La condizione di movimento nella quale felicemente si trova, per quanto grandi siano tuttora i rischi, la nostra vita sociale, impone anche al massimo partito di governo una analisi critica, una spregiudicata ed anticipatrice interpretazione dei fatti. E tuttavia è correlativa a questa continua creazione del futuro la responsabilità di gestire il presente così com’è, in compiti talvolta limitati ma essenziali, giorno per giorno, ora per ora. Un impegno non esclude l’altro. Ed è segno di provvidenziale saggezza il conciliare gli obblighi per il presente e l’ariosa e libera apertura sull’avvenire, sulle nuove esperienze sociali e politiche che il divenire storico ci riserva e che dobbiamo saper dominare.</p><p class="paragraph" data-counter="2" id="p-2">Il momento essenziale nel quale si esprime, o dovrebbe esprimersi, la volontà di rinnovamento della <span about="https://w3id.org/moro/enoam/data/141012/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, pur sempre fedele alla sua funzione storica, è il congresso del partito. Ma il dibattito stenta ad avviarsi come frenato da molti equivoci e timori. Purtroppo temiamo che, per volontà dell’attuale maggioranza relativa<sup><a href="#curatornote-2" id="curatornote-ref-2">[2]</a></sup>, ci si trovi di fronte proprio a quel congresso di ratifica, che fu additato come il secondo tempo di una peraltro infelice operazione politica<sup><a href="#curatornote-3" id="curatornote-ref-3">[3]</a></sup>, invece che a quel congresso creativo che sembrava, all’inizio, auspicato da tutti. Per fare la nuova maggioranza occorre aprirsi e discutere. Ed invece la vecchia maggioranza resta chiusa, silenziosa ed indifferente, preclusiva oggi, in questo momento decisivo, come lo fu ieri. È una grave responsabilità che ci si assume. Che se poi qualcuno pensasse ad annullare l’impegno del congresso, la cosa sarebbe ancora più grave, tenuto conto che la prospettiva di un congresso aperto, offerta dal Segretario on. <span about="https://w3id.org/moro/enoam/data/141012/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-4" id="curatornote-ref-4">[4]</a></sup>, costituì fondamento politico della formazione del governo<sup><a href="#curatornote-5" id="curatornote-ref-5">[5]</a></sup>. Noi – ha concluso l’on. Moro – faremo quel che è possibile da parte nostra, onestamente, con intenti costruttivi. Ma non basta la nostra buona volontà. Occorre la volontà di tutti, per fare della <span about="https://w3id.org/moro/enoam/data/141012/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> un partito libero e aperto, un partito di eguali al servizio della Democrazia e del Paese.</p><ol id="curatorNotes"><li about="https://w3id.org/moro/enoam/data/141012/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si tratta delle elezioni politiche del 19-20 maggio 1968. <a href="#curatornote-ref-1">↑</a></li><li about="https://w3id.org/moro/enoam/data/141012/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al numero di voti ricevuti dal nuovo segretario Flaminio Piccoli (85) inferiore al numero di schede bianche (87). <a href="#curatornote-ref-2">↑</a></li><li about="https://w3id.org/moro/enoam/data/141012/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’accordo politico che portò all’elezione di Flaminio Piccoli alla segreteria. <a href="#curatornote-ref-3">↑</a></li><li about="https://w3id.org/moro/enoam/data/141012/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è alla relazione dell’allora segretario Mariano Rumor, il 20 novembre 1968, al Consiglio Nazionale della Dc. <a href="#curatornote-ref-4">↑</a></li><li about="https://w3id.org/moro/enoam/data/141012/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al governo Rumor, in carica dal 13 dicembre 1968. <a href="#curatornote-ref-5">↑</a></li></ol></body></html>