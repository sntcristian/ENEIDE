<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.153" name="dcterms.relation"/><meta content="10.48678/unibo/aldomoro1.1.0.153" name="dcterms.identifier"/><meta content="Moro, Aldo, Per la Giornata Universitaria, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.153." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Per la Giornata Universitaria</title>
<div id="mentionMeta"><meta about="https://w3id.org/moro/enoam/data/universita-cattolica-del-sacro-cuore" typeof="foaf:Organization"/><meta about="https://w3id.org/moro/enoam/data/universita-cattolica-del-sacro-cuore" content="Università Cattolica del Sacro Cuore" property="rdfs:label"/><meta about="https://w3id.org/moro/enoam/data/universita-cattolica-del-sacro-cuore" property="owl:sameAs" resource="http://www.wikidata.org/entity/Q229022"/><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>Per la Giornata Universitaria</h1><p class="paragraph" data-counter="1" id="p-1">Anche quest’anno il 18 marzo sarà tenuta la giornata per l’<span about="https://w3id.org/moro/enoam/data/110153/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/universita-cattolica-del-sacro-cuore" typeof="deo:Reference">Università Cattolica del S. Cuore</span>. Tutta l’<span about="https://w3id.org/moro/enoam/data/110153/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span> Italiana è impegnata nel promuovere opportune iniziative, che facciano conoscere di più questa grande opera ed assicurino ad essa mezzi adeguati per continuare le sue attività feconde di bene.</p><p class="paragraph" data-counter="2" id="p-2">Ma un impegno particolare è dei <span about="https://w3id.org/moro/enoam/data/110153/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span>, i quali sono meglio in grado d’intendere l’importanza del lavoro svolto dall’<span about="https://w3id.org/moro/enoam/data/110153/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/universita-cattolica-del-sacro-cuore" typeof="deo:Reference">Università del S. Cuore</span>, per ridare luce cristiana alla cultura ed ispirare le opere della professione ad un’elevata intuizione religiosa e morale della vita. E poiché l’apprezzamento è da parte nostra così fervido e cordiale, non ritengo necessario spendere molte parole di persuasione. Son certo che i <span about="https://w3id.org/moro/enoam/data/110153/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span> si metteranno dovunque a disposizione per le conferenze di propaganda e per ogni altra iniziativa che sia ritenuta opportuna.</p><p class="paragraph" data-counter="3" id="p-3">Il doloroso distacco da noi dell’<span about="https://w3id.org/moro/enoam/data/110153/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/universita-cattolica-del-sacro-cuore" typeof="deo:Reference">Università del S. Cuore</span> aumenterà sicuramente lo zelo di tutti. Questa prova di solidarietà, data quando più urgono gravi problemi di vita, manifesterà in modo certo dell’anima cristiana della nostra Patria delle responsabilità che incombono per comune consenso alle classi colte.</p><p class="paragraph" data-counter="4" id="p-4">I <span about="https://w3id.org/moro/enoam/data/110153/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span> considerino perciò questa come la loro giornata: celebrazione della cultura cristiana offerta per la ricostruzione del nostro <span about="https://w3id.org/moro/enoam/data/110153/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>.</p><p>Aldo Moro</p></body></html>