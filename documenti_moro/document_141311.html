<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.311" name="dcterms.relation"/><meta content="10.48678/unibo/aldomoro1.4.1.311" name="dcterms.identifier"/><meta content="Moro, Aldo, [Discorso a Milano in vista del congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.311." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aMilanoin vista del congresso]</title>
<div id="mentionMeta"><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Milano in vista del congresso]</h1><p class="paragraph" data-counter="1" id="p-1">L’on. Aldo Moro, parlando a <span about="https://w3id.org/moro/enoam/data/141311/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>, ha rilevato che è stato grave errore dar vita ad un governo con una formula ben definita, mentre la situazione avrebbe richiesto posizioni aperte, tali da rendere possibili ed anzi favorire sviluppi verso assetti politici appropriati e stabili. Gli avvenimenti che si sono susseguiti dimostrano che la nostra proposta di un governo di transizione non preclusivo era, non solo giusta, ma realizzabile. Che essa non sia stata accolta appare oggi, a dir poco, incomprensibile. È qui la radice del grave disagio nel quale ci si trova, costretti, come siamo, a discutere in presenza di un governo che, a differenza dei due governi <span about="https://w3id.org/moro/enoam/data/141311/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-1" id="curatornote-ref-1">[1]</a></sup> nel ‘63 e nel ‘68, non si riconosce come un fattore di chiarificazione ma si pone come espressione di una scelta politica, che si assume giusta e durevole. Se a questo disagio, che è un dato obiettivo, anche se non può impedire o limitare l’adempimento del nostro dovere, si aggiunge la stentatissima e contrastata conduzione del dialogo, al quale tutti eravamo stati invitati, non si può che lamentare, ad un tempo, l’imprudenza nello scegliere e l’estrema esitazione nel promuovere un riesame critico della situazione. I democratici cristiani non saranno dunque molto illuminati nelle decisioni di grande rilievo che stanno per prendere ora e non domani. E la situazione poi avrà i segni di una precarietà e di una inibizione che appaiono egualmente invincibili.</p><p class="paragraph" data-counter="2" id="p-2">Pur avendo salutato (e non vogliamo cambiare opinione) gli elementi di novità impliciti nel riconoscimento che esiste e non può essere eluso il problema dei socialisti, dobbiamo rilevare che l’iniziativa è deludente. Non vorremmo che al Paese toccasse di vedere risolvere questo problema al di fuori di scelte impegnative per il semplice logoramento della formula adottata. Temiamo che in tal caso insieme alla formula si logorerebbe qualche altra cosa con rischi non piccoli per la democrazia italiana.</p><p class="paragraph" data-counter="3" id="p-3">L’on Moro ha poi ribadito che il Congresso (da annoverarsi tra quelli creativi, perché deve prendere una decisione altrettanto importante che quella del ‘62) non deve ridursi ad un referendum sulle diverse possibili formule di governo. Nemmeno però vorremmo si pensasse a questo tema come marginale o solo successivo di fronte ad una grande scelta di politica generale. Il carattere accessorio delle formule è solo un’illusione, anche se coltivata in buona fede. Si tratta di una unica strategia che è ad un tempo di obiettivi e di rapporti. In definitiva, poi, si tratta di scegliere tra una <span about="https://w3id.org/moro/enoam/data/141311/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che assicura riposo e rifugio ed una <span about="https://w3id.org/moro/enoam/data/141311/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che sente ed interpreta tutti i dati della realtà, compresi quelli più sconcertanti dai movimenti di contestazione alla innegabile non assimilabilità del <span about="https://w3id.org/moro/enoam/data/141311/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> nella guida politica del Paese, per realizzare una politica di promozione e di movimento condotta con mano ferma e capacità di <span about="https://w3id.org/moro/enoam/data/141311/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> garante. È in gioco cioè non la salvaguardia (puramente negativa) delle istituzioni, ma una prospettiva di gran lunga più importante, che è di estendere e rendere, effettivamente, più profonda la vita democratica in Italia. E ciò vuol dire più dignità, più giustizia, più partecipazione ad una strategia di attenzione verso i gruppi e ceti in movimento, verso coloro che non sono ancora arrivati dove debbono arrivare, coloro che dalla società ritraggono ancora meno, e talvolta molto meno, di quanto non comporti la loro dignità di uomini e di cittadini in una democrazia aperta. È francamente umiliante doversi attardare nelle contorte e confuse vicende di disordine e di presumibile abuso, quando già si dovrebbe essere impegnati non nel rimediare, ma nel costruire.</p><p class="paragraph" data-counter="4" id="p-4">Pensiamo anche a queste cose, quando ammoniamo di non ridurre la <span about="https://w3id.org/moro/enoam/data/141311/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a <span about="https://w3id.org/moro/enoam/data/141311/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> di opinione (il che può rendere soddisfatti per una riuscita sortita elettorale) ma di farne, o rifarne, in condizioni mutate un <span about="https://w3id.org/moro/enoam/data/141311/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> sociale, flessibile ed aderente alla società in tutte le sue pieghe. Ciò è indispensabile per guidare davvero ed accomunare società e Stato in un dinamismo realizzatore di progressi veramente significativi.</p><p class="paragraph" data-counter="5" id="p-5">Ma non vorrei dimenticare, ha rilevato ancora l’on. Moro, un altro impegno che tocca la <span about="https://w3id.org/moro/enoam/data/141311/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> riunita in Congresso. Esso è tutt’altro che inattuale, tanto che le nostre stesse decisioni saranno in qualche modo segnate dalla insufficiente pienezza e regolarità della nostra vita interna. C’è, a questo proposito, un dato negativo da correggere. Una partecipazione libera, non ostacolata, effettivamente garantita dei cittadini alla vita dei partiti ed in ispecie della <span about="https://w3id.org/moro/enoam/data/141311/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> risponde ad un dettato costituzionale che fa dei partiti appunto i grandi protagonisti della democrazia italiana<sup><a href="#curatornote-2" id="curatornote-ref-2">[2]</a></sup>. Sembra difficile che, di fronte a tanti poteri e responsabilità, lo Stato possa essere semplice osservatore. Ma non di questo oggi si tratta, poiché problemi di finanziamento pubblico, di controllo e di effettiva partecipazione non possono essere proposti immediatamente. Si tratta di un nostro impegno morale e politico, il quale renda limpida, reale ed efficace la dialettica interna e faccia della <span about="https://w3id.org/moro/enoam/data/141311/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non un <span about="https://w3id.org/moro/enoam/data/141311/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> appesantito dal potere, ma una forza intelligente e viva al servizio della società e dello Stato.</p><ol id="curatorNotes"><li about="https://w3id.org/moro/enoam/data/141311/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giovanni Leone (1908-2001), esponente politico della Democrazia cristiana, dal 1971 era presidente della Repubblica. I suoi due governi post-elettorali erano stati ambedue monocolori nati dall’esigenza di far decantare i rapporti tra Dc e Psi. <a href="#curatornote-ref-1">↑</a></li><li about="https://w3id.org/moro/enoam/data/141311/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è all’art. 49 della Costituzione, che recita: «Tutti i cittadini hanno diritto di associarsi liberamente in partiti per concorrere con metodo democratico a determinare la politica nazionale». <a href="#curatornote-ref-2">↑</a></li></ol></body></html>