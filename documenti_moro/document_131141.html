<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.141" name="dcterms.relation"/><meta content="10.48678/unibo/aldomoro1.3.1.141" name="dcterms.identifier"/><meta content="Moro, Aldo, [Articolo per Orizzonti (1963)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.141." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Articolo per «Orizzonti» (1963)]</title>
<div id="mentionMeta"><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Articolo per «Orizzonti» (1963)]</h1><p class="paragraph" data-counter="1" id="p-1">Nel corso di questa importante campagna elettorale<sup><a href="#curatornote-1" id="curatornote-ref-1">[1]</a></sup> abbiamo ripetutamente posto l’accento sulla ispirazione cristiana del nostro partito al corpo elettorale, infatti, nell’atto in cui esso compie una scelta decisiva per l’avvenire del Paese, non solo si deve proporre una sintesi dell’azione politica svolta e da svolgere, ma anche ed anzi soprattutto, si deve delineare il volto e l’anima profonda del partito, negli aspetti che lo caratterizzano e qualificano in modo essenziale.</p><p class="paragraph" data-counter="2" id="p-2">La <span about="https://w3id.org/moro/enoam/data/131141/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, dunque, si richiama alla concezione cristiana della vita, ai valori religiosi, spirituali, morali in essa affermati, ad una visione della società che dà alla persona una posizione dominante facendola principio e fine di ogni processo storico e garantisce perciò ricchezza e varietà di espressioni sociali entro un quadro di significativa solidarietà.</p><p class="paragraph" data-counter="3" id="p-3">Assumendo a proprio fondamento questo patrimonio ideale, la <span about="https://w3id.org/moro/enoam/data/131141/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, dicevo nella mia relazione al Congresso di <span about="https://w3id.org/moro/enoam/data/131141/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-2" id="curatornote-ref-2">[2]</a></sup>, afferma la piena idoneità della dottrina sociale cristiana a risolvere, nella sua interna coerenza ed armonia, i problemi della società democratica.</p><p class="paragraph" data-counter="4" id="p-4">Una società nella quale proprio gli ideali e principi ai quali ci richiamiamo assicurano la piena tutela dei diritti di libertà e la uguaglianza dei cittadini contemporaneamente respingendo da un lato l’egoismo, dall’altro la mortificazione collettivista.</p><p class="paragraph" data-counter="5" id="p-5">Questa impostazione di fondo, alla quale rimaniamo fedeli nella continuità del nostro impegno ideale, non è compromessa dalle collaborazioni con partiti ispirati a diverse ideologie. </p><p class="paragraph" data-counter="6" id="p-6">L’incontro con essi infatti è avvenuto ed avviene sul solo terreno politico e sulla base della collaborazione richiesta dalla vita democratica. Si corrisponde così alla possibilità e talvolta alla necessità di svolgere un utile lavoro comune, di percorre un certo cammino a fianco di altre forze, che, nella piena accettazione del metodo democratico, intendano perseguire obiettivi di libertà e di progresso per il nostro Paese<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="7" id="p-7">C’è, insomma, una caratterizzazione ideologica che non ammette confusioni, compromessi, contaminazioni con altri sistemi e c’è, poi, una realtà politica nella quale il contatto, purché avvenga in un sicuro quadro democratico, serve a far compiere passi innanzi alla comunità nazionale.</p><p class="paragraph" data-counter="8" id="p-8">Ogni partito porta nella vita pubblica la testimonianza della propria fede e delle proprie idee che si sforza di trasferire, in basse alla forza di cui dispone, nelle istituzioni, negli ordinamenti, nelle strutture economiche e sociali. Noi portiamo nella vita pubblica la nostra fede cristiana e le nostre idee coerenti. Nel difficile processo della vita democratica la <span about="https://w3id.org/moro/enoam/data/131141/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> impegna la sua responsabilità di partito chiamato ad esprimere l’unità politica dei cattolici italiani, ad interpretare la tradizione cristiana del Paese, a mobilitare in questo spirito larghe masse di popolo.</p><p class="paragraph" data-counter="9" id="p-9">È naturale dunque che nel programma della <span about="https://w3id.org/moro/enoam/data/131141/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> trovino particolare rilievo alcune esigenze fondamentali del mondo cattolico, fatte valere, appunto, in un libero confronto democratico.</p><p class="paragraph" data-counter="10" id="p-10">Si tratta di esigenze che il nostro partito ha sempre richiamato e richiama anche in questa campagna elettorale di fronte ad ogni contestazione circa la sua funzione di rappresentanza unitaria dei cattolici italiani. Siamo, infatti, il solo partito che con schiettezza e fermezza si professa cristiano, ma di più s’impegna a dare concreta attuazione politica alla sua ispirazione religiosa. Se altre forze democratiche possono cogliere, in un generico riconoscimento, la radice cristiana dei grandi temi di libertà e di giustizia oggi dominanti nel mondo, solo la <span about="https://w3id.org/moro/enoam/data/131141/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è in grado di assumere per la sua impostazione dottrinale, per la sua tradizione, per la testimonianza offerta in quasi vent’anni di milizia politica, un impegno aperto, qualificante, senza riserve non solo di difesa del libero esercizio da parte della Chiesa, nel suo ordine sovrana, della sua missione apostolica, ma anche di soddisfazione delle aspirazioni dei cattolici in ordine alla tutela del costume morale, alla salvaguardia dell’unità e integrità della famiglia, alla effettiva libertà dell’insegnamento e alla possibilità di scelta delle forme di educazione ritenute più idonee alla preparazione morale e civile dei giovani.</p><p class="paragraph" data-counter="11" id="p-11">La <span about="https://w3id.org/moro/enoam/data/131141/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non verrà certo meno al suo compito di garantire l’attuazione delle esigenze religiose e morali sul terreno politico. Ma essa ha bisogno per questo di forza, di prestigio, di una grande capacità contrattuale nei confronti dei partiti con i quali deve concordare un’azione politica che includa la difesa degli interessi morali e religiosi del popolo italiano.</p><p class="paragraph" data-counter="12" id="p-12">Anche in vista di questa esigenza, oltre che per ragioni politiche generali, chiediamo all’elettorato di conservare ed accrescere la nostra forza.</p><p class="paragraph" data-counter="13" id="p-13">Per il nostro aperto collegamento alle profonde ragioni religiose del nostro popolo, per l’impegno che abbiamo assunto e assumiamo di trasferire nella realtà politica e sociale principi e valori cristiani, per il confluire intorno a noi di vaste masse cattoliche veniamo spesso accusati di integralismo. Nella nostra posizione in realtà c’è la ferma, intransigente difesa del nostro patrimonio ideale che vogliamo conservare integro ed espandere efficacemente nella realtà sociale. Nessuno può contestare, più che il nostro diritto, il nostro dovere di dare testimonianza nella vita politica delle nostre idee, nessuno può porre in discussione, anche nel loro significato politico, i naturali vincoli che ci stringono al mondo cattolico dal quale noi stessi, che operiamo sul terreno delle pubbliche responsabilità, in gran parte veniamo. Ma nessuno può negare che i cattolici, come tali, abbiano svolto e svolgano un ruolo decisivo nella riaffermazione dei valori di libertà nel nostro paese e nel superamento di profonde lacerazioni che avevano spezzato l’unità civile e morale della comunità nazionale. Ma nessuno può negare la nostra schietta ispirazione democratica, il fatto che affidiamo il successo della nostra battaglia alla forza di persuasione delle nostre idee ed alla naturale capacità di attrazione del nostro partito nel gioco democratico.</p><p class="paragraph" data-counter="14" id="p-14">L’insegnamento di <span about="https://w3id.org/moro/enoam/data/131141/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-4" id="curatornote-ref-4">[4]</a></sup> non è andato disperso nella <span about="https://w3id.org/moro/enoam/data/131141/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Il nostro non è un partito chiuso in se stesso, diffidente verso le forze democratiche, tentato dalla prepotenza politica e dall’intollerante esercizio del potere. In piena coerenza ai nostri ideali, seriamente impegnati a proporli fermamente ma in una libera dialettica democratica, disponibili alle collaborazioni costruttive, sensibili alle esigenze che maturano in una società in evoluzione abbiamo dimostrato, anche nel corso di questo ultimo difficile anno della terza legislatura<sup><a href="#curatornote-5" id="curatornote-ref-5">[5]</a></sup> di saper guardare attorno a noi, di proporci senza egoismi e timidezze i temi dell’allargamento dell’area democratica, di sapere esprimere, una volta ridotti i margini di gioco politico delle forze totalitarie, un più celere ritmo al processo di sviluppo economico e sociale e di approfondimento democratico in atto nel nostro paese. E se non c’è mancata la prudenza, necessaria ad un partito posto al centro dello schieramento politico, responsabile in prima linea della stabilità delle istituzioni democratiche, non c’è mancato neppure coraggio nell’assumere l’iniziativa politica che spetta ad un grande partito, democratico, popolare, garante qual è la <span about="https://w3id.org/moro/enoam/data/131141/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="15" id="p-15">Come non c’è stato il cedimento che la destra imputa alla <span about="https://w3id.org/moro/enoam/data/131141/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per ridurne la forza e mortificarne la posizione dominante nello schieramento politico, così non c’è un integralismo della <span about="https://w3id.org/moro/enoam/data/131141/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. C’è stata convinzione e forza nel professare i nostri ideali; c’è stata passione e forza nell’assolvere la nostra funzione politica. Ma il sistema democratico è intatto ed in esso il nostro gioco è libero e leale.</p><p class="paragraph" data-counter="16" id="p-16">L’esperienza di questi anni dimostra che in un Paese di tradizione cristiana come l’<span about="https://w3id.org/moro/enoam/data/131141/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, dove è tuttora incombente la minaccia eversiva delle forze totalitarie, dove la tumultuosa espansione economica e sociale richiede d’essere incanalata in un moto di giustizia nella libertà è ancora necessaria una forza che possa costituire, per la sua ispirazione ideale, per la sua fede democratica, il perno del sistema politico, una ragione di stabile equilibrio, uno strumento di attrazione delle forze politiche, pure di quelle in difficile, ma significativa evoluzione.</p><p class="paragraph" data-counter="17" id="p-17">Nei recenti incontri con le popolazioni delle diverse regioni italiane ho sentito che il nostro compito è apprezzato e ritenuto indispensabile; ho sentito che la nostra parola scuote le coscienze, eccita i consensi, suscita la speranza degli italiani. E per questo sono certo che l’elettorato ci confermerà il suo mandato affidandoci ancora una volta la responsabilità di guidare il paese.</p><ol id="curatorNotes"><li about="https://w3id.org/moro/enoam/data/131141/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131141/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-2">↑</a></li><li about="https://w3id.org/moro/enoam/data/131141/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama la linea del centro-sinistra espressa dal quarto governo Fanfani e la prospettiva di un suo ampliamento con l’ingresso dei socialisti nella maggioranza. <a href="#curatornote-ref-3">↑</a></li><li about="https://w3id.org/moro/enoam/data/131141/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-4">↑</a></li><li about="https://w3id.org/moro/enoam/data/131141/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> III Legislatura (12 giugno 1958 – 15 maggio 1963). <a href="#curatornote-ref-5">↑</a></li></ol></body></html>