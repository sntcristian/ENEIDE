<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.097" name="dcterms.relation"/><meta content="10.48678/unibo/aldomoro1.3.1.097" name="dcterms.identifier"/><meta content="Moro, Aldo, [Congresso nazionale della Coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.097." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Congresso nazionale della Coltivatori diretti]</title>
<div id="mentionMeta"><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-liberale-italiano" typeof="foaf:Organization"/><meta about="https://w3id.org/moro/enoam/data/partito-liberale-italiano" content="Partito liberale italiano" property="rdfs:label"/><meta about="https://w3id.org/moro/enoam/data/partito-liberale-italiano" property="owl:sameAs" resource="http://www.wikidata.org/entity/Q508733"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-repubblicano-italiano" typeof="foaf:Organization"/><meta about="https://w3id.org/moro/enoam/data/partito-repubblicano-italiano" content="Partito repubblicano italiano" property="rdfs:label"/><meta about="https://w3id.org/moro/enoam/data/partito-repubblicano-italiano" property="owl:sameAs" resource="http://www.wikidata.org/entity/Q767560"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito socialista democratico italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Congresso nazionale della Coltivatori diretti]</h1><p class="paragraph" data-counter="1" id="p-1">Cari amici coltivatori, ho accettato con molto gradimento l’invito che il vostro <span about="https://w3id.org/moro/enoam/data/131097/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">presidente</span><sup><a href="#curatornote-1" id="curatornote-ref-1">[1]</a></sup> mi ha rivolto di partecipare, oltre che alla grande manifestazione di ieri, anche a questa vostra riunione più ristretta, nella quale andate dibattendo i vostri problemi<sup><a href="#curatornote-2" id="curatornote-ref-2">[2]</a></sup>. Ho accettato volentieri l’invito, perché sapevo con quale spirito amichevole e sincero esso fosse stato formulato: perché ero certo di poter partecipare, qui, ad una riunione di amici, nel corso della quale avrei potuto presentarmi a voi come, in certo senso, uno dei vostri. Vi ringrazio per avermi appunto accolto così, per avermi espresso con tanta commovente cordialità il vostro sentimento amichevole che va evidentemente non alla mia persona – che non ha nessun merito particolare – ma va al partito della <span about="https://w3id.org/moro/enoam/data/131097/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che io qui rappresento.</p><p class="paragraph" data-counter="2" id="p-2">Ed è, cari amici, appunto a nome della <span about="https://w3id.org/moro/enoam/data/131097/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, oltre che naturalmente a mio nome personale, che io voglio esprimervi oggi sentimenti di amicizia, di gratitudine e di profonda solidarietà. La <span about="https://w3id.org/moro/enoam/data/131097/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è grata ai coltivatori diretti per la loro azione sindacale, estremamente utile per condurre le esigenze, le aspirazioni della gente dei campi sulla via della democrazia, ma vi è grata anche, la <span about="https://w3id.org/moro/enoam/data/131097/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, per l’azione preziosa, insostituibile che voi avete svolto, ed andate svolgendo, sul terreno politico. Vi siamo grati e siamo grati al vostro <span about="https://w3id.org/moro/enoam/data/131097/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">presidente</span>, il quale sa quale apprezzamento io faccia sempre della sua profonda lealtà nei confronti del partito, dell’azione benemerita, efficace in vista delle mete umane e democratiche che insieme perseguiamo. Possiamo sì parlarci come entità distinte – da un lato la <span about="https://w3id.org/moro/enoam/data/131097/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, dall’altro i coltivatori diretti; e questo è naturale perché la <span about="https://w3id.org/moro/enoam/data/131097/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è un partito che ha doverosamente una rappresentanza larghissima del popolo italiano, nelle sue diverse categorie sociali, e voi avete una legittima sfera di autonomia come organizzazione – ma in realtà c’è qualche cosa di artificioso nel parlare della <span about="https://w3id.org/moro/enoam/data/131097/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e della <span about="https://w3id.org/moro/enoam/data/131097/v1/mention-51" class="mention organization" id="mention-51" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori diretti</span> come due realtà del tutto distinte, perché siamo, cari amici, largamente fusi insieme, perché siamo largamente la stessa cosa, perché voi, amici coltivatori diretti, siete presenti come democratici cristiani nella vita del partito, voi partecipate ai dibattiti nelle nostre sezioni, voi contribuite con la vostra serena valutazione a definire la linea politica del partito. Quindi voi siete la <span about="https://w3id.org/moro/enoam/data/131097/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, e voi siete anche, largamente, quella naturale proiezione della <span about="https://w3id.org/moro/enoam/data/131097/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che è l’elettorato democristiano che così largamente fa capo a voi, e viene attraverso voi, alla <span about="https://w3id.org/moro/enoam/data/131097/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="3" id="p-3">Noi questo lo sappiamo, ed è, evidentemente, un dovere quello di riconoscere quanta parte dei consensi politici che vengono al nostro partito giungono attraverso la vostra azione coraggiosa, attraverso il vostro proselitismo, attraverso la vostra fiducia nella <span about="https://w3id.org/moro/enoam/data/131097/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, attraverso quella continua posizione di battaglia che, come <span about="https://w3id.org/moro/enoam/data/131097/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> ricordava, voi assumete nelle campagne per fare in esse presente, con i suoi ideali e programmi, la <span about="https://w3id.org/moro/enoam/data/131097/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Vi dobbiamo molto – ve lo ridico, come dissi già l’anno scorso<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="4" id="p-4">Noi sappiamo che il fallimento del tentativo comunista di penetrazione nelle campagne, il fallimento dello sforzo comunista di creare una larga solidarietà tra operai e contadini, cioè in definitiva, il fallimento dello sforzo comunista rivolto alla conquista del potere, si deve largamente alla vostra azione; voi, davvero, operando nelle campagne, riservando agli ideali cristiani e democratici la gente dei campi, avete contribuito potentemente a vincere la battaglia per la democrazia in <span about="https://w3id.org/moro/enoam/data/131097/v1/mention-83" class="mention place" id="mention-83" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Di questo io sono certo, così come sono certo che la vostra battaglia continuerà, instancabilmente, così come vi è stato indicato dall’amico <span about="https://w3id.org/moro/enoam/data/131097/v1/mention-56" class="mention person" id="mention-56" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>. Le circostanze nelle quali noi ci troviamo non sono certo più facili che non quelle di fronte alle quali ci trovavamo ieri. E se ieri era necessario impegno di difesa democratica, di difesa della libertà dei coltivatori diretti, questo impegno è ugualmente necessario oggi, e noi contiamo che questo vostro impegno ci sarà. Se dovessimo dubitarne, dovremmo dire che abbiamo già perduto la nostra battaglia; invece siamo certi del contrario.</p><p class="paragraph" data-counter="5" id="p-5">Voi continuerete a difendere la democrazia in <span about="https://w3id.org/moro/enoam/data/131097/v1/mention-84" class="mention place" id="mention-84" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; voi continuerete a difendere la libertà e la dignità dell’uomo, e continuerete a difendere queste cose nell’unico ambito possibile, con la sola bandiera legittima ed efficace, con il solo fatto politico, capace di realizzare e condurre a fondo la lotta contro il comunismo, che è la <span about="https://w3id.org/moro/enoam/data/131097/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="6" id="p-6">Io ringrazio <span about="https://w3id.org/moro/enoam/data/131097/v1/mention-57" class="mention person" id="mention-57" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> per aver detto esplicitamente che la vostra battaglia sarà domani come è stata ieri una battaglia nella <span about="https://w3id.org/moro/enoam/data/131097/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e con la <span about="https://w3id.org/moro/enoam/data/131097/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Voi capite, capite molto bene, che se questa unità per una qualsiasi ragione dovesse frantumarsi o anche solo incrinarsi, questo sarebbe il principio della fine. Abbiamo bisogno di tutta intera la <span about="https://w3id.org/moro/enoam/data/131097/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, di tutta la sua forza interna, del consenso integro del suo vasto elettorato per combattere la battaglia per la difesa della democrazia italiana.</p><p class="paragraph" data-counter="7" id="p-7">Ha detto <span about="https://w3id.org/moro/enoam/data/131097/v1/mention-58" class="mention person" id="mention-58" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, e io concordo con lui, che questa battaglia si combatte con l’organizzazione: cosa che ha un vasto significato; direi che si combatte con la presenza compatta dei democratici cristiani e della varie organizzazioni, tra le quali in prima linea la <span about="https://w3id.org/moro/enoam/data/131097/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>, che si stringono intorno alla <span about="https://w3id.org/moro/enoam/data/131097/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>; si combatte con una impostazione politica generale, direi si combatte con una forza ideale: quella forza ideale per la quale il partito nel suo complesso si pone come un’alternativa, un’alternativa utile, un’alternativa umana, un’alternativa accettabile di fronte a quella involuta del comunismo. Si combatte anche, diceva <span about="https://w3id.org/moro/enoam/data/131097/v1/mention-59" class="mention person" id="mention-59" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, con l’attuazione della giustizia sociale, cioè si combatte questa battaglia togliendo ai comunisti il pretesto di diseguaglianze, di ingiustizie, di insufficienze, di lacune, di situazioni disumane nella vita sociale, sulla quale il comunismo può costruire una base efficace di attacco contro la democrazia. Ecco il senso della nostra comune battaglia di questi anni.</p><p class="paragraph" data-counter="8" id="p-8">Abbiamo trovato noi democratici, quando siamo giunti al potere, una situazione sociale in <span about="https://w3id.org/moro/enoam/data/131097/v1/mention-85" class="mention place" id="mention-85" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> estremamente arretrata, frutto di una lunga dittatura che non solo compresse la libertà politica, ma anche dimenticò di soddisfare le legittime esigenze di progresso del popolo italiano. Abbiamo avuto da fare quasi tutto nel corso di questi anni e la <span about="https://w3id.org/moro/enoam/data/131097/v1/mention-52" class="mention organization" id="mention-52" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori diretti</span> è stata in prima linea per convogliare, ordinare, direi selezionare le vostre legittime aspirazioni. Infatti la vostra organizzazione ha tanto senso di responsabilità da comprendere che non si può fare tutto in un istante, che quindi bisogna ordinare, bisogna fare succedere nel tempo, responsabilmente, la soddisfazione delle diverse esigenze. Ha ragione <span about="https://w3id.org/moro/enoam/data/131097/v1/mention-60" class="mention person" id="mention-60" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> quando dice: «Non chiudiamo gli occhi, come fanno i comunisti, di fronte a quello che è stato realizzato». Da uomini responsabili, da democratici, riconosciamo tutto quello che è stato fatto in questi anni. E credo che si possa dire che quanto è stato fatto nel settore dell’agricoltura è stato fatto responsabilmente dai governi democratici, sulla base delle indicazioni fornite da questa grande organizzazione sindacale che è la <span about="https://w3id.org/moro/enoam/data/131097/v1/mention-53" class="mention organization" id="mention-53" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori diretti</span>, e, credo, sempre con l’appoggio cordiale della <span about="https://w3id.org/moro/enoam/data/131097/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ve la siete trovata accanto, quindi, amici coltivatori, la <span about="https://w3id.org/moro/enoam/data/131097/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> quando mano a mano andavate conquistando, lentamente ma sicuramente, migliori condizioni di vita, quando si trattava di incrementare il reddito agricolo, quando si tratta di modernizzare, aggiornare l’agricoltura, quando si trattava di dare a voi, come è doveroso, il complesso delle provvidenze che spettano a ogni lavoratore e anche ai lavoratori dei campi. Oggi ci sono delle nuove esigenze che sono state indicate dalla conferenza per l’agricoltura, voluta dal governo, svoltasi con la collaborazione efficace della vostra organizzazione e del nostro partito.</p><p class="paragraph" data-counter="9" id="p-9">Le cose che sono state dette in quella sede così qualificata sul piano tecnico e sul piano politico costituiscono un complesso traguardo verso il quale si muove, necessariamente si deve muovere, la democrazia italiana, un traguardo che la <span about="https://w3id.org/moro/enoam/data/131097/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> vi aiuterà gradualmente a conquistare. Quindi alla dichiarazione di <span about="https://w3id.org/moro/enoam/data/131097/v1/mention-61" class="mention person" id="mention-61" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>: «Non ci daremo pace fino a quando non avremo realizzato fino l’ultima proposta della conferenza agricola» voi potete associare il nostro impegno politico di partito. Noi vi fiancheggeremo nel corso di questo cammino e anche noi non ci daremo pace fino a che tutto il programma di sviluppo tecnico ed umano dell’agricoltura non sia stato realizzato.</p><p class="paragraph" data-counter="10" id="p-10">La vostra organizzazione è troppo responsabile, ha un’acuta sensibilità politica, e quindi comprende, come ha detto <span about="https://w3id.org/moro/enoam/data/131097/v1/mention-62" class="mention person" id="mention-62" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, che questo è un cammino che si deve percorrere con un certo ritmo, con un certo ordine, perché non può essere fatto tutto nello stesso momento. Io quindi prendo atto di questo senso di responsabilità e vi dico che noi, che dobbiamo essere forniti di questo senso di responsabilità, perché siamo partito di governo, perché rappresentiamo tutte le esigenze della collettività nazionale, vi aiuteremo a rendere il più rapido che sia possibile il ritmo delle realizzazioni auspicate dalla <span about="https://w3id.org/moro/enoam/data/131097/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>.</p><p class="paragraph" data-counter="11" id="p-11">E questo vale, naturalmente, cari amici, anche per le prime vostre aspirazioni, in materia di assistenza sociale, delle quali si è parlato in questi giorni, delle quali si è parlato anche ieri: crediamo di avervi aiutato a far valere le vostre esigenze, le vostre legittime aspettative, e lo faremo ancora; e siamo sicuri che potranno essere trovate soluzioni le quali concilino il legittimo interesse dei lavoratori e la doverosa prudenza e il senso di responsabilità di un governo democratico.</p><p class="paragraph" data-counter="12" id="p-12">E ora vorrei dirvi qualche cosa sul terreno politico, imbarazzato di fronte alla prospettiva di fare un lungo discorso, che turberebbe il ritmo dei vostri lavori, ma preoccupato di non dire troppo poche cose, insufficienti a chiarire la nostra posizione, le nostre prospettive e le nostre speranze. Posso dirvi questo.</p><p class="paragraph" data-counter="13" id="p-13">Quando abbiamo fatto le scelte, abbiamo preso le decisioni nel nostro congresso di <span about="https://w3id.org/moro/enoam/data/131097/v1/mention-68" class="mention place" id="mention-68" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-4" id="curatornote-ref-4">[4]</a></sup>, lo abbiamo fatto attraverso un dibattito che è stato, credo, uno dei più ricchi, dei più vivi, dei più seri che si siano mai avuti non solo nella storia della <span about="https://w3id.org/moro/enoam/data/131097/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma direi nella storia dei partiti politici italiani. Quindi, le decisioni che abbiamo preso non sono decisioni avventate, non sono decisioni immotivate, sono decisioni serie anche se difficili, anche se comportano dei rischi, anche se la situazione dev’essere continuamente vigilata nella doverosa prospettiva di rendere invalicabile (e sono lieto di dare questa assicurazione a <span about="https://w3id.org/moro/enoam/data/131097/v1/mention-63" class="mention person" id="mention-63" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>) il limite di sicurezza democratica che è evidentemente il limite entro il quale possono essere concepite queste decisioni della <span about="https://w3id.org/moro/enoam/data/131097/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="14" id="p-14">Ora vorrei spiegarvi in breve, con semplicità, le ragioni per cui abbiamo fatto certe cose, e il senso che queste cose hanno.</p><p class="paragraph" data-counter="15" id="p-15">Ci siamo trovati di fronte, cari amici, ad un progressivo logoramento della formula di solidarietà democratica, della formula di accordo tra i partiti democratici tradizionali, i quali in varie forme, in varie combinazioni, hanno fino a questo momento governato il nostro Paese, con la preminente responsabilità della <span about="https://w3id.org/moro/enoam/data/131097/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Tutte le passate formule di governo che hanno operato in modo efficace, in modo utile, per il progresso della nazione, per la difesa delle nostre libertà sono formule di solidarietà tra i partiti democratici tradizionali. Ad un certo momento questa formula ha cominciato a logorarsi, cioè abbiamo visto che i partiti che avevano insieme collaborato con la <span about="https://w3id.org/moro/enoam/data/131097/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, proprio nel momento nel quale il restringersi delle loro forze rendeva più che mai necessaria una stretta unione, tendevano invece a differenziarsi, esprimevano esigenze tra loro diverse e contraddittorie. Proprio nel momento nel quale avremmo dovuto avere, di fronte ad una situazione difficile, di fronte all’angustia dell’area democratica, l’unione compatta di tutte queste forze politiche, noi invece abbiamo assistito ad un movimento di allontanamento, di divaricazione tra queste forze politiche. Si è creato un nucleo di partiti di centro-sinistra, o di sinistra laica, e dall’altra parte il nucleo costituito dal <span about="https://w3id.org/moro/enoam/data/131097/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">partito liberale</span>; e mentre erano necessari tutti questi partiti insieme, per fare la maggioranza, la collaborazione appariva sempre più difficile. Anche il governo di convergenza<sup><a href="#curatornote-5" id="curatornote-ref-5">[5]</a></sup>, quello che ha così utilmente operato negli ultimi 18 mesi, non è stato un governo di coalizione democratica, perché in quel governo i diversi partiti appoggiavano dall’esterno il monocolore <span about="https://w3id.org/moro/enoam/data/131097/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, senza avere e senza voler avere rapporti tra loro. Quindi, quando noi siamo andati a <span about="https://w3id.org/moro/enoam/data/131097/v1/mention-69" class="mention place" id="mention-69" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, per decidere su quello che avrebbe dovuto fare la <span about="https://w3id.org/moro/enoam/data/131097/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, vi siamo andati avendo, in realtà, dinanzi una crisi di governo che era non una crisi come tutte le altre, ma era l’espressione della volontà meditata, consapevole dei nostri antichi alleati di porre fine definitivamente alla forma tradizionale di solidarietà democratica.</p><p class="paragraph" data-counter="16" id="p-16">Naturalmente questi partiti hanno delle ragioni che sostengono le loro decisioni, in quanto essi ritengono, e anche la <span about="https://w3id.org/moro/enoam/data/131097/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> del resto, ha dovuto registrare queste difficoltà, essi ritengono, dicevo, che un governo che nasca dal compromesso tra le forze politiche tutte democratiche ma diverse tra loro, che nasca dal compromesso tra programma popolare, quale è quello della <span about="https://w3id.org/moro/enoam/data/131097/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dei partiti di sinistra democratica, e un programma meno avanzato, come quello del <span about="https://w3id.org/moro/enoam/data/131097/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/partito-liberale-italiano" typeof="deo:Reference">P.L.I.</span>, sia un governo debole, sia un governo paralizzato da interne contraddizioni, incapace di affrontare su un terreno di largo sviluppo sociale la battaglia contro il comunismo.</p><p class="paragraph" data-counter="17" id="p-17">Questa è la posizione degli altri partiti ed è una valutazione che è stata riscontrata vera ad un certo momento anche dalla <span about="https://w3id.org/moro/enoam/data/131097/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Di fronte a questa crisi, di fronte alla impossibilità di costituire una maggioranza di governo nell’ambio dei partiti tradizionalmente collaboratori della <span about="https://w3id.org/moro/enoam/data/131097/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, che cosa avrebbe dovuto fare il nostro partito? Io credo che voi, che siete stati – credo – i più preoccupati di fronte alla nuova prospettiva politica della <span about="https://w3id.org/moro/enoam/data/131097/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, perché siete particolarmente esposti nelle campagne, siete i primi a ritenere che la <span about="https://w3id.org/moro/enoam/data/131097/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non potesse ripiegare da una formula centrista, verso una formula di svolta a destra, di alleanza con i partiti dell’estrema destra. Voi siete infatti una forza di progresso sociale. Voi, che volete affermare la libertà e nella libertà la giustizia per il popolo italiano, potete capire quale obiettivo danno, irreparabile danno sarebbe stato per la <span about="https://w3id.org/moro/enoam/data/131097/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> se essa avesse dovuto ripiegare nella direzione di un’alleanza a destra, una alleanza che la <span about="https://w3id.org/moro/enoam/data/131097/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non ha mai voluto; una alleanza che avrebbe rappresentato un pauroso arretramento nella nostra posizione politica, che sarebbe stato in contraddizione con la natura del nostro partito, con la sua caratteristica popolare e democratica, e che avrebbe avuto d’altra parte una influenza negativa, temibilissima nei confronti di larghi settori dell’elettorato, presso i quali avremmo, prima o poi, pagato questa situazione di compromissione tra <span about="https://w3id.org/moro/enoam/data/131097/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e forze di destra.</p><p class="paragraph" data-counter="18" id="p-18">Questa era la situazione: impossibilità di una formula centrista di governo, impossibilità, inaccettabilità per la <span about="https://w3id.org/moro/enoam/data/131097/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di risolvere, con una svolta a destra, i problemi politici e di governo. Non restava allora che la prospettiva che noi abbiamo indicata; perché questa prospettiva è nella linea di uno sviluppo democratico, è nella linea dello sforzo compiuto finora dalla <span about="https://w3id.org/moro/enoam/data/131097/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per assicurare la libertà e nella libertà la giustizia per il popolo italiano. Si capisce che una soluzione di questo genere presenta dei problemi, desta delle perplessità, perché si vede il <span about="https://w3id.org/moro/enoam/data/131097/v1/mention-75" class="mention organization" id="mention-75" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, che abbiamo combattuto per tanti anni per i suoi collegamenti con il <span about="https://w3id.org/moro/enoam/data/131097/v1/mention-88" class="mention organization" id="mention-88" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, impegnato in una politica che noi vogliamo sia di difesa democratica, di isolamento del comunismo, di affermazione dei valori democratici in <span about="https://w3id.org/moro/enoam/data/131097/v1/mention-86" class="mention place" id="mention-86" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="19" id="p-19">Ma qui vorrei richiamare alla vostra attenzione due cose: una è che il <span about="https://w3id.org/moro/enoam/data/131097/v1/mention-76" class="mention organization" id="mention-76" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, e credo che dobbiamo onestamente riconoscerlo, credo che anche <span about="https://w3id.org/moro/enoam/data/131097/v1/mention-64" class="mention person" id="mention-64" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> lo abbia in qualche misura riconosciuto, ha fatto certamente notevoli passi in avanti verso una politica, come si dice, di autonomia, vero l’assicurazione della sua indipendenza dall’influenza e dalla pressione del <span about="https://w3id.org/moro/enoam/data/131097/v1/mention-89" class="mention organization" id="mention-89" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. Si rileva a ragione che questi passi sono alcuni passi e non sono tutti quelli che noi avremmo atteso; che l’autonomia del <span about="https://w3id.org/moro/enoam/data/131097/v1/mention-77" class="mention organization" id="mention-77" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> non è ancora completa, perché restano dei punti di collegamento pericolosi fra <span about="https://w3id.org/moro/enoam/data/131097/v1/mention-78" class="mention organization" id="mention-78" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> e <span about="https://w3id.org/moro/enoam/data/131097/v1/mention-90" class="mention organization" id="mention-90" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>; e uno è quello che voi denunciate quando dite: «Troviamo di fronte a noi nelle campagne un sindacato unitario socialista e comunista». Questo è uno dei punti negativi della situazione. Ed altri punti ci sono, come quello delle solidarietà tra socialisti e comunisti nelle amministrazioni locali. Questa è una realtà, ma di fronte a questa situazione noi che cosa abbiamo detto?</p><p class="paragraph" data-counter="20" id="p-20">Abbiamo detto che fermarsi di fronte a questa constatazione senza in qualche modo cominciare a valorizzare, a utilizzare quella buona volontà che i socialisti hanno fino a questo momento manifestato non soltanto avrebbe impedito una certa soluzione della crisi di governo, ma probabilmente avrebbe ricacciato i socialisti verso posizioni più vicine, più dominate dal <span about="https://w3id.org/moro/enoam/data/131097/v1/mention-91" class="mention organization" id="mention-91" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. E noi abbiamo creduto che nel prendere atto della buona volontà che i socialisti hanno manifestato, avremmo anche incoraggiato, con una manifestazione di fiducia, l’ulteriore cammino necessario nei socialisti verso punti di collegamento con i partiti democratici di allontanamento e di distinzione netta dal <span about="https://w3id.org/moro/enoam/data/131097/v1/mention-92" class="mention organization" id="mention-92" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>. E noi abbiamo avuto la sensazione che se non avessimo accolto in questo momento l’offerta di collaborazione fatta a noi dal <span about="https://w3id.org/moro/enoam/data/131097/v1/mention-79" class="mention organization" id="mention-79" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, avremmo indebolito in quel partito le posizioni autonomiste, e rafforzato le tendenze filocomuniste<sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="21" id="p-21">D’altra parte, cari amici, l’appoggio che i socialisti danno al governo è un appoggio tipico, non un vero e completo appoggio, cioè i socialisti sono in questo momento nella posizione di astenuti nelle votazioni di fiducia, sono per loro dichiarazione fuori della maggioranza, cioè sono impegnati ad appoggiare alcune delle realizzazioni del governo ed a mantenere un atteggiamento non ostile in linea generale nei confronti dell’intera politica del governo<sup><a href="#curatornote-7" id="curatornote-ref-7">[7]</a></sup>. Quindi, questa duplicità di posizioni per la quale nei socialisti si riscontrano alcuni segni di apprezzabile autonomia, e di fronte ad essi alcuni segni di collegamento con il <span about="https://w3id.org/moro/enoam/data/131097/v1/mention-93" class="mention organization" id="mention-93" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>, si esprime in questa forma di appoggio, che non è un vero, integrale appoggio al governo, il quale è soprattutto costituito sulla base della coalizione con i due partiti nostri tradizionali alleati, il <span about="https://w3id.org/moro/enoam/data/131097/v1/mention-97" class="mention organization" id="mention-97" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">P.S.D.I.</span> e il <span about="https://w3id.org/moro/enoam/data/131097/v1/mention-96" class="mention organization" id="mention-96" property="dcterms:references" resource="https://w3id.org/moro/enoam/data/partito-repubblicano-italiano" typeof="deo:Reference">Partito repubblicano</span>.</p><p class="paragraph" data-counter="22" id="p-22">Che cosa noi attendiamo da questa situazione? Attendiamo appunto un ulteriore sviluppo della vita democratica del Paese. Se è vero, come ci è stato detto, anche nell’ultimo dibattito alla Camera, che i socialisti non tenteranno mai la conquista del potere insieme ai comunisti (è una dichiarazione ufficiale di quel partito) e non la tenteranno perché essi sarebbero le prime vittime di questa conquista del potere, perché essi sanno che i comunisti non sopportano di avere neppure fedeli alleati nella gestione del potere; se questa è la dichiarazione base dei socialisti, noi ci auguriamo che nella esperienza politica che ha cominciato a svolgersi in questi giorni, vi sia un progressivo, più deciso accostamento del <span about="https://w3id.org/moro/enoam/data/131097/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> ai partiti democratici, ci sia la progressiva rottura di vincoli, ancora significativi, tra socialisti e comunisti; sicché si possa in prospettiva immaginare che un’altra forza politica, quella del <span about="https://w3id.org/moro/enoam/data/131097/v1/mention-81" class="mention organization" id="mention-81" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, assuma una posizione di corresponsabilità piena nella difesa della democrazia italiana. Una difesa che dev’essere fatta certo a destra, dove sono ancora forze minacciose per la democrazia italiana, ma dev’essere fatta anche a sinistra, dove è la forza possente del <span about="https://w3id.org/moro/enoam/data/131097/v1/mention-94" class="mention organization" id="mention-94" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>; una forza minacciosa per la sua consistenza, per la capacità emotiva che ha sull’elettorato, per le solidarietà internazionali che la presidiano. Questo è il nostro obiettivo: vogliamo cioè allargare, non restringere l’area democratica, vogliamo non già compromettere, confondere, rendere deboli le nostre posizioni, ma vogliamo che poco a poco, attraverso, se possibile, questa manifestazione di fiducia, le forze socialiste entrino con genuina volontà democratica nell’area della democrazia per difenderla da tutti gli attacchi che ad essa vengono da destra come da sinistra dello schieramento politico.</p><p class="paragraph" data-counter="23" id="p-23">Riusciremo, cari amici, in questo compito? Nessuno lo può dire. Però noi crediamo di aver fatto tutto il nostro dovere. Quando abbiamo rifiutato – ecco la nostra scelta – di respingere l’offerta socialista di dare appoggio al Governo, sulla base di una pregiudiziale, abbiamo inteso dire: mettiamoci a lavorare, e vediamo se questa offerta potrà trovare la sua concreta attuazione.</p><p class="paragraph" data-counter="24" id="p-24">E come abbiamo dato il via a questo lavoro, a questa esperienza, così continueremo a condurla con assoluta lealtà, perché evidentemente la lealtà da parte degli altri, come da parte nostra, è il presupposto per il successo di questa operazione. Noi saremo assolutamente leali nelle nostre posizioni politiche, nell’attuazione del programma di governo, e staremo a vedere con gli occhi aperti che cosa accadrà. E poi il corpo elettorale giudicherà domani, giudicherà della nostra forza, giudicherà del nostro atto di coraggio, che io non credo sia temerario, come qualcuno dice, ma consapevole, misurato con un suo limite ben preciso, e giudicherà anche della posizione altrui. Quindi, saremo giudicati noi, e sarà giudicato il <span about="https://w3id.org/moro/enoam/data/131097/v1/mention-82" class="mention organization" id="mention-82" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>. Se questo esperimento dovesse riuscire, in termini di reale espansione democratica, senza alcun cedimento – perché i cedimenti sono impossibili e non vi saranno da parte della <span about="https://w3id.org/moro/enoam/data/131097/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> – noi potremo dire di aver acquistato nuova forza, di aver arricchito, di aver reso davvero più sicura la vita democratica in <span about="https://w3id.org/moro/enoam/data/131097/v1/mention-87" class="mention place" id="mention-87" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Se questo esperimento dovesse fallire, e non per slealtà da parte nostra, non per involuzione politica e sociale della <span about="https://w3id.org/moro/enoam/data/131097/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ma per responsabilità dei socialisti, se dovesse manifestarsi impossibile un lavoro comune, un incontro sui grandi temi della difesa della libertà e della sicurezza internazionale del Paese, noi avremmo il diritto di chiedere all’elettorato di trovare altre formule, di darci altre forze per permettere alla <span about="https://w3id.org/moro/enoam/data/131097/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di adempiere al suo compito insostituibile, di difendere, come ha fatto finora, la libertà del popolo italiano e la sicurezza internazionale del nostro Paese.</p><p class="paragraph" data-counter="25" id="p-25">Questo è il senso quindi, cari amici, della nostra azione. Si potrà discutere, si potranno avere delle legittime perplessità – come è avvenuto anche per voi che avete con assoluta lealtà detto le vostre tesi e le vostre preoccupazioni – ma io credo che non si possa dubitare né della buona fede, né della accortezza, né della prudenza, né della vigilanza della <span about="https://w3id.org/moro/enoam/data/131097/v1/mention-45" class="mention organization" id="mention-45" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> La <span about="https://w3id.org/moro/enoam/data/131097/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è uscita da <span about="https://w3id.org/moro/enoam/data/131097/v1/mention-70" class="mention place" id="mention-70" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> con questa decisione, con questo atto di coraggio, con questa iniziativa; abbiamo voluto fare guerra di movimento invece che guerra di posizione. Abbiamo creduto che fosse opportuno passare all’attacco, cercare di trovare nuovi alleati, di portare una battaglia più efficace contro il comunismo, attraverso un’azione di espansione democratica; ma siamo usciti da <span about="https://w3id.org/moro/enoam/data/131097/v1/mention-71" class="mention place" id="mention-71" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> con intatte le caratteristiche ideali e gli obiettivi del partito. L’abbiamo detto, l’abbiamo ribadito, intorno a questo c’è stata l’unità della <span about="https://w3id.org/moro/enoam/data/131097/v1/mention-46" class="mention organization" id="mention-46" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Non siamo diventati un partito marxista, come dice qualche critico sprovveduto; siamo rimasti un partito di chiara, netta, definitiva ispirazione cristiana, perché noi abbiamo della vita, abbiamo dell’uomo e della società l’idea che è nella dottrina sociale della Chiesa; siamo rimasti un partito democratico con obiettivi di conquista democratica, di difesa della libertà, vigili, preoccupati come eravamo ieri e siamo rimasti, un partito pronto al rapporto amichevole con gli altri popoli, ma anche deciso a difendere la sicurezza e la libertà del Paese. Siamo quelli che eravamo ieri. Se qualcuno ci capiva poco ieri e ci capisce meglio oggi, sappia che quella di oggi è la <span about="https://w3id.org/moro/enoam/data/131097/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di sempre. E quindi abbiamo gli avversari che avevamo ieri e che intendiamo ancora combattere; non è attenuato l’impegno della lotta anticomunista della <span about="https://w3id.org/moro/enoam/data/131097/v1/mention-47" class="mention organization" id="mention-47" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="26" id="p-26">Quindi abbiamo l’anticomunismo come una nostra caratteristica essenziale; un anticomunismo che è la contrapposizione ideale della <span about="https://w3id.org/moro/enoam/data/131097/v1/mention-48" class="mention organization" id="mention-48" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> al <span about="https://w3id.org/moro/enoam/data/131097/v1/mention-95" class="mention organization" id="mention-95" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span>; è l’affermazione dei valori cristiani e democratici di fronte alla sovversione comunista, che è quindi anche una prospettiva positiva. Noi combattiamo il comunismo nella sua volontà eversiva, ma contrapponiamo al comunismo la nostra idealità cristiana di una società libera e giusta, la società che voi, amici coltivatori diretti, volete creare. Le vostre aspirazioni, e soprattutto le vostre ragioni ideali, la vostra antica fede di gente dei campi, sono racchiuse in questa concezione cristiana di una società libera e giusta. Abbiamo combattuto sinora per questi ideali, e continueremo a combattere uniti, in quella unità della <span about="https://w3id.org/moro/enoam/data/131097/v1/mention-49" class="mention organization" id="mention-49" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> che è reale salvezza per il Paese, unica reale alternativa alle pretese comuniste della conquista del potere.</p><ol id="curatorNotes"><li about="https://w3id.org/moro/enoam/data/131097/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Paolo Bonomi (1910-1985), fondatore e presidente della Confederazione nazionale dei coltivatori diretti, e deputato della Dc (1948-1983). <a href="#curatornote-ref-1">↑</a></li><li about="https://w3id.org/moro/enoam/data/131097/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Congresso nazionale della Coltivatori diretti, Roma 11-12 aprile 1962. <a href="#curatornote-ref-2">↑</a></li><li about="https://w3id.org/moro/enoam/data/131097/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla sua partecipazione all’assemblea generale della Coldiretti del 20 aprile 1961; il giorno successivo, «Il Popolo» riportò un resoconto dell’intervento di Moro. <a href="#curatornote-ref-3">↑</a></li><li about="https://w3id.org/moro/enoam/data/131097/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-4">↑</a></li><li about="https://w3id.org/moro/enoam/data/131097/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-5">↑</a></li><li about="https://w3id.org/moro/enoam/data/131097/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama indirettamente il XXXIV Congresso nazionale del Psi (Milano 16-18 marzo 1961), nel quale la maggioranza si era espressa a favore della posizione autonomista di Nenni. <a href="#curatornote-ref-6">↑</a></li><li about="https://w3id.org/moro/enoam/data/131097/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo. <a href="#curatornote-ref-7">↑</a></li></ol></body></html>