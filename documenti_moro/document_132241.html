<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.241" name="dcterms.relation"/><meta content="10.48678/unibo/aldomoro1.3.2.241" name="dcterms.identifier"/><meta content="Moro, Aldo, [Resoconto del discorso tenuto a Messina per le elezioni regionali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.241." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aMessinaper le elezioni regionali</title>
<div id="mentionMeta"><meta about="https://w3id.org/moro/enoam/data/messina" typeof="dcterms:Location"/><meta about="https://w3id.org/moro/enoam/data/messina" content="Messina" property="rdfs:label"/><meta about="https://w3id.org/moro/enoam/data/messina" property="owl:sameAs" resource="http://www.wikidata.org/entity/Q13666"/><meta about="https://w3id.org/moro/enoam/data/dc-comics" typeof="foaf:Organization"/><meta about="https://w3id.org/moro/enoam/data/dc-comics" content="Dc" property="rdfs:label"/><meta about="https://w3id.org/moro/enoam/data/dc-comics" content="http://www.wikidata.org/entity/Q815348" property="owl:sameAs" resource="http://www.wikidata.org/entity/Q2924461"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Messina per le elezioni regionali</h1><p class="paragraph" data-counter="1" id="p-1">Parlando a <span about="https://w3id.org/moro/enoam/data/132241/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/messina" typeof="deo:Reference">Messina</span> a conclusione della campagna per la elezione dell’Assemblea regionale, il Presidente del Consiglio on. Aldo Moro ha sottolineato la responsabilità che assume il popolo italiano nella designazione della sua rappresentanza regionale e, per giunta, ad un anno soltanto dalla consultazione generale politica.</p><p class="paragraph" data-counter="2" id="p-2">Questo voto può ben essere, nella valutazione del lavoro compiuto e nella considerazione della inconsistenza e pericolosità di alternative politiche, di conferma e di incoraggiamento per gli indirizzi di fondo sin qui seguiti nella Regione e nello Stato, pur con gli opportuni perfezionamenti ed i più incisivi impegni che l’esperienza suggerisce ed il corpo elettorale può indicare. La continuità della formula di governo è, per il fatto stesso della sua durata, ma ben più per il suo significato di comune e responsabile impegno dei partiti più adatti a fronteggiare la situazione, una garanzia di stabilità politica e democratica.</p><p class="paragraph" data-counter="3" id="p-3">Questo significato di fondo, emerso nelle dure polemiche, le quali hanno accompagnato il formarsi dell’attuale coalizione di governo, resta sempre valido e sta ad indicare il convergere utile e meritorio di partiti diversi, ma sollecitati dalla forza delle cose all’assolvimento del loro compito di guida politica nella società italiana più aperta, più sciolta, più esigente del secondo ventennio della rinnovata vita democratica del paese.</p><p class="paragraph" data-counter="4" id="p-4">Si è data così al potere democratico la più larga base popolare compatibile con la sicurezza delle nostre libere istituzioni.</p><p class="paragraph" data-counter="5" id="p-5">Si è data così una spinta realizzatrice alle esigenze di giustizia e di uguaglianza, più vive che mai ora nella coscienza nazionale. Ed appunto questa situazione è in corso con un ritmo ogni giorno più rapido e tale da tradurre non solo in disegni di legge, ma in leggi dello Stato le impostazioni programmatiche che furono poste a base ed indicate come obiettivi della coalizione di centro-sinistra.</p><p class="paragraph" data-counter="6" id="p-6">Tutto questo avviene, mentre la vita della nazione si svolge con una forte dialettica democratica, ma senza che più nessuno possa in buona fede esprimere preoccupazioni per l’ordine democratico non solo rispettato, ma vigorosamente difeso dalla coalizione di Governo.</p><p class="paragraph" data-counter="7" id="p-7">Ebbene, la vecchia politica si rinnova oggi nei riguardi della <span about="https://w3id.org/moro/enoam/data/132241/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span>, alla quale si rimprovera e il non essere mutata abbastanza o di essere mutata troppo. Ed invece è proprio l’indiscutibile continuità di fondo degli ideali politici della <span about="https://w3id.org/moro/enoam/data/132241/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span>, i quali pur si esprimono in nuove e significative esperienze, a dimostrare che questo partito cardine della politica italiana non può scivolare né far scivolare il Paese verso avventure rivoluzionarie ed è perciò sempre democratica forza di contestazione del Partito comunista; mentre essa, d’altra parte, ferma restando la sua essenziale fisionomia politica, può offrire al Paese strumenti più aggiornati per il suo coordinato sviluppo, aprendo un dialogo democratico più ampio e, come l’esperienza dimostra, più rispondente alle esigenze nazionali.</p><p class="paragraph" data-counter="8" id="p-8">Questa continuità, aperta tuttavia nuovo che l’esperienza e l’aderenza alla coscienza popolare suggeriscono, è dunque una garanzia fondamentale e condiziona un equilibrio che senza la <span about="https://w3id.org/moro/enoam/data/132241/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span> e con una <span about="https://w3id.org/moro/enoam/data/132241/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span> debole non sarebbe più possibile. Allora sì che riaprirebbe un pauroso vuoto politico ed apparirebbero rischiose incognite dalle quali la grande maggioranza del popolo italiano ha voluto finora difendersi e continuerà con rinnovato e vasto consenso popolare alla <span about="https://w3id.org/moro/enoam/data/132241/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span>.</p><p class="paragraph" data-counter="9" id="p-9">Ciò vorrà dire naturalmente anche l’auspicato successo della coalizione. Ciò vorrà dire il riconoscimento che, in una società mutata, restano tuttavia insieme alcuni pericoli ed alcune opportune garanzie, che la libertà va difesa e la giustizia realizzata, il che non può essere fatto compiutamente, oggi come ieri, prescindendo dalla <span about="https://w3id.org/moro/enoam/data/132241/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/dc-comics" typeof="deo:Reference">Dc</span> ed oscurando il ruolo della vita nazionale.</p><p class="paragraph" data-counter="10" id="p-10">Con specifico riferimento alla <span about="https://w3id.org/moro/enoam/data/132241/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, ma in un quadro più grande il Presidente del Consiglio ha poi rilevato come la prospettiva di rinnovamento e di sviluppo che si coglie nel Paese e che appare ogni giorno più urgente, non può trovare la sua attuazione senza una razionale e ordinata utilizzazione delle risorse del Paese, la quale ottenga dai poteri dello Stato e dalla privata iniziativa, dalla consapevolezza delle forze sociali l’indispensabile apporto per un reale progresso della comunità nazionale.</p><p class="paragraph" data-counter="11" id="p-11">Quando la programmazione economica sarà definitivamente sanzionata in Parlamento<sup><a href="#curatornote-1" id="curatornote-ref-1">[1]</a></sup>, essa sarà già diventata nella coscienza nazionale, e dovrà divenire ogni giorno di più, un metodo serio ed impegnativo di lavoro, atto a far superare in una organica solidarietà i superstiti ed inammissibili squilibri nella società italiana. </p><p class="paragraph" data-counter="12" id="p-12">Riferendosi alla situazione internazionale e al problema della pace nel mondo il Presidente del Consiglio ha affermato: ho detto ieri a Catania e ribadisco ancora una volta come nel presente appello di pace che l’<span about="https://w3id.org/moro/enoam/data/132241/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha rivolto alle parti non è stata mai assente una ferma considerazione della giustizia e dei diritti senza di che la pace sarebbe sopraffazione e perciò falsa ed instabile.</p><p class="paragraph" data-counter="13" id="p-13">Il principio del rispetto dell’integrità dei popoli, dei loro confini come dei loro vitali interessi è stato componente essenziale dell’azione diplomatica in tutte le forme nelle quali essa si è espressa con una sostanziale conformità nella rivendicazione dei diritti dei popoli, nella pressione per ottenere la pace, nel senso di responsabilità, con gli atteggiamenti assunti dalle potenze occidentali nel quale schieramento l’<span about="https://w3id.org/moro/enoam/data/132241/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> si è inserita spontaneamente senza disarmonie e senza viltà morali.</p><p class="paragraph" data-counter="14" id="p-14">Il presidente del Consiglio ha infine espresso l’augurio che una pace ristabilita e consolidata nella giustizia e nella sicurezza crei l’ambiente nel quale ogni conquista sia possibile per l’<span about="https://w3id.org/moro/enoam/data/132241/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e sia dato a tutti i Paesi di partecipare ad una nobile gara per l’elevazione morale e civile dell’intera umanità.</p><ol id="curatorNotes"><li about="https://w3id.org/moro/enoam/data/132241/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al Piano Pieraccini, ovvero al programma di sviluppo economico per il quinquennio 1965-1969 approvato dal Consiglio dei ministri nel gennaio 1965 ma ancora al vaglio del Parlamento, sebbene avesse avuto una prima ratifica alla Camera nel marzo 1967. <a href="#curatornote-ref-1">↑</a></li></ol></body></html>