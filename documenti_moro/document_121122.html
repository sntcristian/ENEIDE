<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.122" name="dcterms.relation"/><meta content="10.48678/unibo/aldomoro1.2.1.122" name="dcterms.identifier"/><meta content="Moro, Aldo, [La libertà di stampa e la pornografia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.122." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La libertà di stampa e la pornografia]</title>
<div id="mentionMeta"><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/umberto-nobile" typeof="foaf:Person"/><meta about="https://w3id.org/moro/enoam/data/umberto-nobile" content="Umberto Nobile" property="rdfs:label"/><meta about="https://w3id.org/moro/enoam/data/umberto-nobile" property="owl:sameAs" resource="http://www.wikidata.org/entity/Q291200"/><meta about="https://w3id.org/moro/enoam/data/umberto-nobile" content="umberto-nobile" property="wdt:P1986"/><meta about="https://w3id.org/moro/enoam/data/umberto-nobile" content="Nobile, Umberto" property="skos:prefLabel"/><meta about="https://w3id.org/moro/enoam/data/gustavo-ghidini" typeof="foaf:Person"/><meta about="https://w3id.org/moro/enoam/data/gustavo-ghidini" content="Gustavo Ghidini" property="rdfs:label"/><meta about="https://w3id.org/moro/enoam/data/gustavo-ghidini" property="owl:sameAs" resource="http://www.wikidata.org/entity/Q3779955"/><meta about="https://w3id.org/moro/enoam/data/gustavo-ghidini" content="Ghidini, Gustavo" property="skos:prefLabel"/><meta about="https://w3id.org/moro/enoam/data/umberto-calosso" typeof="foaf:Person"/><meta about="https://w3id.org/moro/enoam/data/umberto-calosso" content="Umberto Calosso" property="rdfs:label"/><meta about="https://w3id.org/moro/enoam/data/umberto-calosso" property="owl:sameAs" resource="http://www.wikidata.org/entity/Q4003345"/><meta about="https://w3id.org/moro/enoam/data/umberto-calosso" content="umberto-calosso" property="wdt:P1986"/><meta about="https://w3id.org/moro/enoam/data/umberto-calosso" content="Calosso, Umberto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La libertà di stampa e la pornografia]</h1><p class="paragraph" data-counter="1" id="p-1">Dirò<sup><a href="#curatornote-1" id="curatornote-ref-1">[1]</a></sup> brevissime parole per giustificare l’aggiunta che io ed altri amici abbiamo chiesto di apportare all’ultimo comma dell’art. 16.</p><p class="paragraph" data-counter="2" id="p-2">Mi piace innanzitutto ricordare che questa disposizione dell’ultimo comma è stata concordemente presentata, in sede di commissione, da noi e dai colleghi comunisti<sup><a href="#curatornote-2" id="curatornote-ref-2">[2]</a></sup>, in particolare dai colleghi onorevoli <span about="https://w3id.org/moro/enoam/data/121122/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Terracini</span><sup><a href="#curatornote-3" id="curatornote-ref-3">[3]</a></sup> e <span about="https://w3id.org/moro/enoam/data/121122/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/umberto-nobile" typeof="deo:Reference">Nobile</span><sup><a href="#curatornote-4" id="curatornote-ref-4">[4]</a></sup>. Noi desideravamo, infatti, che fosse data una precisa disposizione, per richiamare la legge futura ad una rigorosa repressione di tutte le manifestazioni del pensiero che si concretino in un attacco al buon costume.</p><p class="paragraph" data-counter="3" id="p-3">Mi pare quindi che su questo punto vi sia concordia in tutta l’assemblea; tutti quanti noi desideriamo infatti che la libertà di pensiero, in ogni sua forma, non si risolva in un’offesa al buon costume e alla morale.</p><p class="paragraph" data-counter="4" id="p-4">Quello di cui si tratta invece è di determinare le misure idonee alla repressione di eventuali abusi. A questo proposito l’ultima parte dell’articolo 16 parlava di misure adeguate che sarebbero state determinate ad opera della legge. Ma io ed i miei amici abbiamo avvertito la preoccupazione che tale dizione non risultasse sufficientemente chiara per il futuro legislatore, che cioè, in virtù di essa, venisse fatto un richiamo soltanto a misure di repressione, ma non già a quelle misure di prevenzione che a noi sembrano anche essenziali.</p><p class="paragraph" data-counter="5" id="p-5">Questo nostro dubbio è stato d’altronde aggravato dalla proposta, fatta da alcuni onorevoli colleghi, relativa alla soppressione del quarto comma<sup><a href="#curatornote-5" id="curatornote-ref-5">[5]</a></sup> che parla di sequestro preventivo della stampa che può essere eseguito da ufficiali della polizia giudiziaria. Ora, effettivamente, questo quarto comma potrebbe destare qualche preoccupazione, perché rimetterebbe nelle mani della polizia giudiziaria un delicato potere di controllo. Sicché ci rendiamo ben conto dei motivi per i quali i nostri colleghi hanno chiesto l’abolizione di questo quarto comma dell’articolo 16. In tal caso verrebbe meno la garanzia di una effettiva rispondenza delle norme costituzionali, che stiamo stabilendo, alle esigenze di tutela del buon costume e della moralità. Noi chiediamo che, almeno per le pubblicazioni oscene, almeno per gli spettacoli e per le altre manifestazioni che urtino contro il buon costume, sia ammessa non solo una severa repressione, ma anche la possibilità di una prevenzione adeguata ed immediata. A me sembra che in questo caso la immediatezza dell’intervento sia cosa indispensabile. Io mi auguro, come si augura l’onorevole <span about="https://w3id.org/moro/enoam/data/121122/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/gustavo-ghidini" typeof="deo:Reference">Ghidini</span><sup><a href="#curatornote-6" id="curatornote-ref-6">[6]</a></sup>, che possa organizzarsi l’attività della magistratura, in modo tale che un magistrato adibito a questo lavoro possa giornalmente controllare la stampa, per operare quei sequestri che si rendono necessari; ma non ne sono sicuro. Penso che, talvolta, potrebbe essere indispensabile l’intervento esecutivo. Questo intervento, che per altri casi va guardato con qualche preoccupazione, può essere ammesso con animo tranquillo quando sono in giuoco il buon costume e la moralità. La immediatezza è, dicevo, in questo caso indispensabile. Si tratta di evitare che il veleno corrosivo che si trova nella stampa pornografica e nelle altre manifestazioni contrarie al buon costume possa dilagare, si tratta di fare in modo che sia impedito nel suo sorgere. Se noi lasceremo circolare questo veleno anche per poco, non avremo la possibilità di difendere effettivamente la moralità del nostro popolo e la nostra gioventù.</p><p class="paragraph" data-counter="6" id="p-6">Io voglio ricordare quanto diceva qualche minuto fa l’onorevole <span about="https://w3id.org/moro/enoam/data/121122/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/umberto-calosso" typeof="deo:Reference">Calosso</span><sup><a href="#curatornote-7" id="curatornote-ref-7">[7]</a></sup>: se sotto il profilo politico, per altri aspetti del problema, si deve ammettere un grande rigore a tutela della libertà individuale, possiamo invece largheggiare un poco, quando si tratta di tutelare la libertà e dignità della persona, le quali potrebbero essere turbate gravissimamente da abusi licenziosi della libertà di stampa e di espressione del pensiero.</p><p class="paragraph" data-counter="7" id="p-7">La realtà delle cose è in questo momento questa, che la pornografia non è occasionale, non è incidentale, ma è intenzionalmente diretta ad infirmare la coscienza morale del popolo italiano. Io credo che l’assemblea tutta si troverà concorde in questa difesa, la quale, essendo difesa della nostra gioventù, che è veramente la nostra speranza, essendo difesa della moralità del nostro popolo, è anche la più piena e la più sana affermazione che noi possiamo fare del nostro amor di patria.</p><ol id="curatorNotes"><li about="https://w3id.org/moro/enoam/data/121122/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro presenta assieme agli onorevoli Luigi Balduzzi, Laura Bianchini, Nicola Ciccolungo, Carlo Cremaschi, Florestano Di Fausto, Francesco Maria Dominedò, Raffaele Recca, Egidio Tosato, Renato Tozzi Condivi un emendamento all’ultimo comma dell’articolo in discussione che prevede l’aggiunta a fine articolo delle parole «preventive e repressive». <a href="#curatornote-ref-1">↑</a></li><li about="https://w3id.org/moro/enoam/data/121122/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Sul tema si veda la discussione in sede di Commissione per la Costituzione, del 28 gennaio 1947, sull’articolo 15 relativo alla libertà di stampa, con riferimento alla pornografia. In quella occasione intervenne nel dibattito anche Moro. <a href="#curatornote-ref-2">↑</a></li><li about="https://w3id.org/moro/enoam/data/121122/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-3">↑</a></li><li about="https://w3id.org/moro/enoam/data/121122/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Nobile (1885-1978), ingegnere, esploratore, docente universitario, deputato all’Assemblea costituente per il gruppo comunista. Si veda la voce del DBI, a firma Francesco Surdich, vol. 78, 2013.  <a href="#curatornote-ref-4">↑</a></li><li about="https://w3id.org/moro/enoam/data/121122/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La proposta era stata avanzata dagli onorevoli socialdemocratici del partito socialista dei lavoratori italiani Gustavo Ghidini, Edgardo Lami Starnuti, Roberto Tremelloni, Angelo Carboni e Arrigo Cairo. La proposta è esposta dall’onorevole Ghidini. Analoga proposta era stata avanzata anche dal democristiano Antonio Gabrieli, il quale, essendo assente durante il dibattito, ha rinunciato <em>ipso facto</em> all’emendamento.  <a href="#curatornote-ref-5">↑</a></li><li about="https://w3id.org/moro/enoam/data/121122/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Gustavo Ghidini (1875-1965), avvocato, politico, deputato all’Assemblea costituente per il gruppo del partito socialista italiano di unità proletaria. In seguito alla scissione interna ai socialisti, dal 3 febbraio 1947 appartenente al gruppo parlamentare del partito socialista dei lavoratori italiani. <a href="#curatornote-ref-6">↑</a></li><li about="https://w3id.org/moro/enoam/data/121122/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Calosso (1895-1959), giornalista, politico, deputato all’Assemblea costituente per il gruppo del partito socialista italiano di unità proletaria. In seguito alla scissione interna ai socialisti, dal 3 febbraio 1947 appartenente al gruppo parlamentare del partito socialista dei lavoratori italiani. Si veda la voce del DBI, a firma Giovanna Cavallari, vol. 16, 1973.  <a href="#curatornote-ref-7">↑</a></li></ol></body></html>