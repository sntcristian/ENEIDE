<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.145" name="dcterms.relation"/><meta content="10.48678/unibo/aldomoro1.3.1.145" name="dcterms.identifier"/><meta content="Moro, Aldo, [Congresso nazionale dei Giovani coltivatori], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.145." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Congresso nazionale dei Giovani coltivatori]</title>
<div id="mentionMeta"><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/bologna" typeof="dcterms:Location"/><meta about="https://w3id.org/moro/enoam/data/bologna" content="Bologna" property="rdfs:label"/><meta about="https://w3id.org/moro/enoam/data/bologna" property="owl:sameAs" resource="http://www.wikidata.org/entity/Q1891"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Congresso nazionale dei Giovani coltivatori]</h1><p class="paragraph" data-counter="1" id="p-1">Fra i tanti elementi da addurre in risposta alla ingiusta polemica nei confronti della <span about="https://w3id.org/moro/enoam/data/131145/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori diretti</span><sup><a href="#curatornote-1" id="curatornote-ref-1">[1]</a></sup> (una polemica alimentata in misura veramente eccessiva in questa campagna elettorale<sup><a href="#curatornote-2" id="curatornote-ref-2">[2]</a></sup>) uno è costituito appunto dai giovani coltivatori, dal fatto confortante che la <span about="https://w3id.org/moro/enoam/data/131145/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori</span> ha una presenza nella vita nazionale assicurata anche dalla continuità delle generazioni. Non è la <span about="https://w3id.org/moro/enoam/data/131145/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori</span> un organismo vecchio, superato, fermo su posizioni settoriali, non è una remora nello sviluppo economico e sociale o addirittura, come si dice, un pericolo per la democrazia, se essa può presentare una massa di giovani così significativa come quella che si manifesta in questo congresso. Mi compiaccio di questa nuova prova di vitalità della <span about="https://w3id.org/moro/enoam/data/131145/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>, della sua capacità di esprimere un vasto e importante settore della vita nazionale, di legare anche le nuove generazioni agli ideali di libertà, democrazia, progresso economico, sociale e civile che sono stati gli ideali della nostra comune battaglia.</p><p class="paragraph" data-counter="2" id="p-2">Non è necessario mi soffermi a ridire le cose già dette nel vostro recente convegno nazionale<sup><a href="#curatornote-3" id="curatornote-ref-3">[3]</a></sup>, a ridire la deplorazione mia e del nostro partito per tutto quello di ingiusto, eccessivo, irrispettoso della verità è stato detto nell’aspra polemica elettorale nei confronti della <span about="https://w3id.org/moro/enoam/data/131145/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>. Non è necessario dica qui la riconoscenza della <span about="https://w3id.org/moro/enoam/data/131145/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> verso la <span about="https://w3id.org/moro/enoam/data/131145/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> per l’apporto che essa ha dato e dà con la sua organizzazione, così vicina alla <span about="https://w3id.org/moro/enoam/data/131145/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, alla battaglia democratica nel nostro Paese. Mi sento tra voi, come in una famiglia: vi considero partecipi della famiglia democratica cristiana.</p><p class="paragraph" data-counter="3" id="p-3">Parlando in Abruzzo dove la <span about="https://w3id.org/moro/enoam/data/131145/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> guadagna posizioni superando spesso la maggioranza assoluta, pensando a tutto il Mezzogiorno d’Italia nel quale si può dire che dovunque è in progresso la <span about="https://w3id.org/moro/enoam/data/131145/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la quale va battendo sempre più decisamente i suoi avversari tradizionali, notavo con soddisfazione la vitalità della <span about="https://w3id.org/moro/enoam/data/131145/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la risposta significativa di alcuni ambienti nei quali ci sono prontezza, sensibilità, una fiducia crescente verso la <span about="https://w3id.org/moro/enoam/data/131145/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="4" id="p-4">Pensavo oggi, venendo qui, non solo in rapporto alla vostra determinante presenza nel Mezzogiorno d’Italia, ma in linea generale, che nel vostro ambiente c’è come una nativa capacità di comprendere e secondare lo sforzo della <span about="https://w3id.org/moro/enoam/data/131145/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. C’è una capacità di taluni ceti e ambienti sociali, refrattari alle pericolose suggestioni totalitarie, di sentire la validità degli ideali di libertà e progresso della <span about="https://w3id.org/moro/enoam/data/131145/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e di secondare concretamente lo sviluppo vigoroso di questi ideali.</p><p class="paragraph" data-counter="5" id="p-5">Come ho indicato il Mezzogiorno così credo si possano indicare i coltivatori diretti come coloro che sono, per la loro tradizione, saggezza e resistenza alle suggestioni del comunismo totalitario, in prima linea nella battaglia per la libertà nel nostro Paese. Si spiega così la polemica accesa nei vostri confronti, proprio per la vostra lunga, naturale, efficace, vittoriosa battaglia contro il comunismo; si spiega così pure la fiducia con la quale noi oggi possiamo affrontare il verdetto elettorale nella certezza di vedere riemergere con tutto il suo vigore la forza della <span about="https://w3id.org/moro/enoam/data/131145/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, di vedere una battuta d’arresto del comunismo il quale sia fermato prima e travolto poi. Batteremo ovunque il Partito comunista, lo batteremo nel Mezzogiorno dove già si è rivelata una frana, lo batteremo nelle campagne. Il comunismo non passerà infatti nelle campagne italiane perché ci siete voi a fare buona guardia alle nostre istituzioni, a difendere non inammissibili posizioni di privilegio, ma la dignità del vostro lavoro, la libertà della persona umana.</p><p class="paragraph" data-counter="6" id="p-6">Quando il Paese si muove, si pensa con serietà, dico con serietà e non con preoccupazione, a che cosa verrà dalle decisioni elettorali. Io credo di poter dire, sulla base dell’esperienza vissuta in questo periodo, sulla base della lunga, difficile, tormentata preparazione di questo giorno, che non vi saranno sorprese per quanto riguarda la battuta di arresto o addirittura il regresso delle forze totalitarie. Sia ben chiaro che la vostra resistenza, la vostra coraggiosa difesa, l’energica contrapposizione al comunismo sulla base di una caratterizzazione ideale, del senso cristiano della vita presente in voi, non vuole essere, come non è nella <span about="https://w3id.org/moro/enoam/data/131145/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, una qualsiasi concessione a destra. Siamo in prima linea per rivendicare il libero progresso del Paese nella libertà.</p><p class="paragraph" data-counter="7" id="p-7">Vorrei dirvi che noi siamo accanto a voi con un complesso di impegni analiticamente indicati nel programma del partito.</p><p class="paragraph" data-counter="8" id="p-8">Siamo impegnati per una agricoltura moderna, competitiva, che superi il limite ridotto di produttività per portarsi al livello delle attività economiche pienamente redditizie, una agricoltura dotata di tutti i servizi necessari, arricchita di quelle indispensabili, umane, civili condizioni di vita che rendano agevole l’esistenza degli agricoltori e dei giovani nella campagna; una agricoltura che, seppure non in modo esclusivo, abbia il suo centro nell’impresa familiare debitamente assistita. Questo quadro di sviluppo e progresso che sta innanzi a noi desidero qui confermare senza farvi promesse miracolose e istantanee perché siamo un partito troppo serio, troppo responsabile per lunga esperienza di governo, per promettere ciò che è al di là del tecnicamente possibile. Mentre sottolineiamo la posizione non demagogica della <span about="https://w3id.org/moro/enoam/data/131145/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> diciamo però che non perderemo un minuto, non tralasceremo occasione, che abbrevieremo i tempi necessari alla ascesa del mondo agricolo sul terreno politico, sociale ed economico.</p><p class="paragraph" data-counter="9" id="p-9">Penso alla vostra scuola. Giustamente avete inserito nel bilancio positivo le realizzazioni nel campo della istruzione non solo professionale. Abbiamo camminato guardando ai giovani, a voi in particolare, per rendervi un servizio utile e dovuto mettendo a disposizione una scuola veramente aperta a tutti, una scuola sapientemente articolata, nella quale ci siano più studenti, nella quale essi possano rimanere il più a lungo possibile per arrivare spiritualmente, culturalmente, tecnicamente preparati alla assunzione delle loro responsabilità<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="10" id="p-10">A voi come giovani ripeto quello che ho affermato a <span about="https://w3id.org/moro/enoam/data/131145/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/bologna" typeof="deo:Reference">Bologna</span><sup><a href="#curatornote-5" id="curatornote-ref-5">[5]</a></sup> e cioè che noi vi diamo pieno diritto di cittadinanza nel nostro partito, vi assicuriamo una posizione preminente perché siete la speranza della <span about="https://w3id.org/moro/enoam/data/131145/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, del Paese, della democrazia italiana. La <span about="https://w3id.org/moro/enoam/data/131145/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nel suo sforzo d’essere specchio fedele della realtà italiana nei suoi aspetti più vivi, vuole riflettere in sé la realtà sociale ed umana rappresentata dalla gioventù. I giovani hanno una posizione eminente nel nostro elettorato. La <span about="https://w3id.org/moro/enoam/data/131145/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> può dire che la sua voce è ascoltata dai giovani italiani, che i giovani vengono ad essa in misura maggiore che ad altri partiti.</p><p class="paragraph" data-counter="11" id="p-11">La <span about="https://w3id.org/moro/enoam/data/131145/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per questo non è un partito in declino che abbia un peso sproporzionato nella realtà rispetto alla sua forza. La presenza dei giovani testimonia che la <span about="https://w3id.org/moro/enoam/data/131145/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha veramente un significato profondo nella vita del popolo italiano. Se i giovani non fossero con noi, noi dovremmo dubitare della continuità della nostra azione, ma siccome i giovani sono con noi possiamo dire che anche per opera loro guardiamo all’avvenire del Paese con fiducia, un Paese cha abbia al centro come garanzia la forza dominante della <span about="https://w3id.org/moro/enoam/data/131145/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Non è in base ad un egoismo di partito, pur legittimo e giustificabile, che noi riaffermiamo la necessità di una forte <span about="https://w3id.org/moro/enoam/data/131145/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ma in base ad una serena valutazione dei titoli che abbiamo per tenere questa presenza e guardando alle necessità del Paese. Il Paese ha ancora bisogno di questa <span about="https://w3id.org/moro/enoam/data/131145/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> garanzia dell’equilibrio politico, strumento di ordinata elevazione della società italiana.</p><ol id="curatorNotes"><li about="https://w3id.org/moro/enoam/data/131145/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alle polemiche nate attorno all’indagine svolta dalla commissione d’inchiesta della Camera sulle condizioni di monopolio esistenti in Italia, dalla quale erano emersi elementi controversi rispetto ai bilanci della Federazione dei Consorzi Agrari che avevano visto il coinvolgimento di Paolo Bonomi (1910-1985), fondatore e presidente della Confederazione nazionale dei coltivatori diretti, e deputato della Dc (1948-1983). <a href="#curatornote-ref-1">↑</a></li><li about="https://w3id.org/moro/enoam/data/131145/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-2">↑</a></li><li about="https://w3id.org/moro/enoam/data/131145/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della partecipazione di Moro al congresso nazionale della Coltivatori Diretti il 4 aprile 1963. Il testo integrale del discorso è riportato nel presente volume. <a href="#curatornote-ref-3">↑</a></li><li about="https://w3id.org/moro/enoam/data/131145/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con la Legge 31 dicembre 1962, n. 1859, era stata istituita la scuola media unificata, con la quale fu normato l’obbligo di istruzione fino a 14 anni. <a href="#curatornote-ref-4">↑</a></li><li about="https://w3id.org/moro/enoam/data/131145/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> A Bologna, Moro era intervenuto il 31 marzo 1963 al Convegno nazionale dei giovani democristiani. Il giorno seguente «Il Popolo» aveva pubblicato un resoconto del discorso all’interno di un articolo nel quale veniva riportata anche la sintesi delle parole pronunciate da Moro il 30 marzo ad Arezzo ad un comizio elettorale (<em>Moro riconferma gli ideali e chiede forza per la D.C</em>). Tali resoconti sono conservati anche in Archivio centrale dello Stato, Archivio Aldo Moro, Serie Scritti e Discorsi, busta 5, fascicolo 70. <a href="#curatornote-ref-5">↑</a></li></ol></body></html>