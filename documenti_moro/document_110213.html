<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.213" name="dcterms.relation"/><meta content="10.48678/unibo/aldomoro1.1.0.213" name="dcterms.identifier"/><meta content="Moro, Aldo, Circolare 12 dicembre 1945, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.213." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>[Circolare, 12 dicembre 1945]</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/movimento-ecclesiale-di-impegno-culturale" typeof="foaf:Organization"/><meta about="https://w3id.org/moro/enoam/data/movimento-ecclesiale-di-impegno-culturale" content="Movimento Laureati di Azione Cattolica" property="rdfs:label"/><meta about="https://w3id.org/moro/enoam/data/movimento-ecclesiale-di-impegno-culturale" property="owl:sameAs" resource="http://www.wikidata.org/entity/Q3866579"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/><meta about="https://w3id.org/moro/enoam/data/azione-cattolica" typeof="foaf:Organization"/><meta about="https://w3id.org/moro/enoam/data/azione-cattolica" content="Azione Cattolica Italiana" property="rdfs:label"/><meta about="https://w3id.org/moro/enoam/data/azione-cattolica" property="owl:sameAs" resource="http://www.wikidata.org/entity/Q3318304"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/unioni-professionali" typeof="foaf:Organization"/><meta about="https://w3id.org/moro/enoam/data/unioni-professionali" content="Unioni Professionali" property="rdfs:label"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Circolare, 12 dicembre 1945]</h1><p class="paragraph" data-counter="1" id="p-1">Dal 3 al 7 gennaio del prossimo anno è convocato in <span about="https://w3id.org/moro/enoam/data/110213/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> un Congresso Nazionale dei <span about="https://w3id.org/moro/enoam/data/110213/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span> e delle <span about="https://w3id.org/moro/enoam/data/110213/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali</span> Cattoliche.</p><p class="paragraph" data-counter="2" id="p-2">Non ho bisogno di dilungarmi ad illustrare la importanza della manifestazione, sia per il <span about="https://w3id.org/moro/enoam/data/110213/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento Laureati</span>, sia per il nostro <span about="https://w3id.org/moro/enoam/data/110213/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>, al quale in questo momento difficile i <span about="https://w3id.org/moro/enoam/data/110213/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Laureati Cattolici</span> vogliono offrire un contributo di studi e di esperienze ispirate alle necessità impellenti della rinascita spirituale italiana. </p><p class="paragraph" data-counter="3" id="p-3">A questo proposito è da notare che il <span about="https://w3id.org/moro/enoam/data/110213/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento Laureati</span>, il quale ha contribuito all’avvento di un mondo libero in <span about="https://w3id.org/moro/enoam/data/110213/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, si presenta ora per la prima volta dopo il mutamento politico, per mostrare e mettere a prova la sua vitalità e capacità costruttiva. E ciò tenendo fede all’esigenza di obbiettività e serenità cui si è sempre ispirato e senza rinunciare alla sua funzione più che politica, a quella indipendenza che rende possibile un’opera efficace di intesa tra uomini e gruppi, quale è nel desiderio degli Italiani migliori. Questa sommaria enunciazione del significato del nostro Congresso, il quale, impegnando la parte più scelta dell’<span about="https://w3id.org/moro/enoam/data/110213/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/azione-cattolica" typeof="deo:Reference">Azione Cattolica</span>, vuol costituire una prova della funzione autonoma che spetta a quest’ultima, mette in luce pure il valore che quest’incontro assume per la vita interna dell’organizzazione, la quale in tanto può assolvere i nuovi compiti sociali, in quanto abbia una effettiva consistenza e sia sopratutto unita nella coscienza di un comune ideale. </p><p class="paragraph" data-counter="4" id="p-4">Gli ultimi anni forse hanno un po’ intaccato la nostra unità di indirizzo ed oscurata in noi la coscienza di un compito provvidenziale da assolvere. Qua e là si è insinuato il sospetto che la nostra funzione essenzialmente polemica, fosse da considerare esaurita. </p><p class="paragraph" data-counter="5" id="p-5">Il preannunziato Congresso deve costituire, oltre tutto, una rigorosa messa a punto, una coraggiosa confessione dei nostri propositi, l’assunzione, se ciò sembri opportuno, di un impegno definitivo. Ed a questa riaffermazione della fede della nostra opera e della volontà di lavorare, bisogna che tenga dietro un accordo preciso intorno ai compiti che ciascuno di noi intende assumersi, alla forma organizzativa del movimento, ai suoi atteggiamenti per le ore difficili che hanno da venire. </p><p class="paragraph" data-counter="6" id="p-6">Due punti in particolare mi paiono degni di essere rilevati:</p><p class="paragraph" data-counter="7" id="p-7">1. A questo Congresso si presentano per la prima volta le <span about="https://w3id.org/moro/enoam/data/110213/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni</span> Prof.[essionali] Catt.[oliche], sorte in seno al <span about="https://w3id.org/moro/enoam/data/110213/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/movimento-ecclesiale-di-impegno-culturale" typeof="deo:Reference">Movimento Laureati</span>. Facciamo così funzionare concretamente questi nuovi organismi, finora in parte solo progettati, e sperimentiamone la vitalità. In sedi separate le <span about="https://w3id.org/moro/enoam/data/110213/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni</span> discuteranno i loro problemi anche organizzativi e fisseranno in modo più preciso i loro Statuti. Siamo tutti impegnati perché le <span about="https://w3id.org/moro/enoam/data/110213/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/unioni-professionali" typeof="deo:Reference">Unioni Professionali</span> riescano, secondo quanto fu progettato, ad allargare sul piano sociale i nostri interessi e le nostre possibilità ed a raccogliere intorno a noi elementi finora estranei.</p><p class="paragraph" data-counter="8" id="p-8">2. Il Congresso coincide nella data con analoga manifestazione della <span about="https://w3id.org/moro/enoam/data/110213/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">FUCI</span> ed avrà in comune con essa la Prolusione, la chiusura e un’adunanza organizzativa di dirigenti per studiare i rapporti tra le due associazioni. Questa circostanza manifesta il comune desiderio di approfondire i vincoli tra i Movimenti che si succedono con ideale continuità, allo scopo di assicurare la maggiore vitalità di entrambi. </p><p class="paragraph" data-counter="9" id="p-9">Il tema generale del Congresso, al quale si ispirano più o meno visibilmente tutte le trattazioni, è «La civiltà cristiana». Da notare particolarmente il tema «Il cristianesimo di fronte ai problemi della pace» col quale si vuol vedere la civiltà cristiana che opera, per la soluzione del massimo problema della convivenza umana. </p><p class="paragraph" data-counter="10" id="p-10">Il programma del Congresso deve ritenersi inoltre una indicazione, naturalmente non tassativa, per le attività culturali, generali e specializzate, da svolgere nei nostri Gruppi in questo anno sociale. </p><p class="paragraph" data-counter="11" id="p-11">Prego vivamente gli Incaricati Regionali Diocesani perché attendano all’opera di persuasione verso i colleghi onde assicurare alla manifestazione romana la migliore e più cosciente partecipazione. </p><p class="paragraph" data-counter="12" id="p-12">Resto in attesa di un cortese cenno di risposta e di assicurazione.</p><p>Con i più cordiali saluti</p><p>ALDO MORO</p><p><em>Segretario Centrale</em></p></body></html>