<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.208" name="dcterms.relation"/><meta content="10.48678/unibo/aldomoro1.3.2.208" name="dcterms.identifier"/><meta content="Moro, Aldo, [Resoconto del discorso tenuto a Milano in occasione dell'inaugurazione del centro di addestramento professionale dei lavoratori del commercio], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.208." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aMilanoin occasione dell'inaugurazione del centro di addestramento professionale dei lavoratori del commercio</title>
<div id="mentionMeta"><meta about="https://w3id.org/moro/enoam/data/edoardo-origlia" typeof="foaf:Person"/><meta about="https://w3id.org/moro/enoam/data/edoardo-origlia" content="Edoardo Origlia" property="rdfs:label"/><meta about="https://w3id.org/moro/enoam/data/edoardo-origlia" property="owl:sameAs" resource="http://www.wikidata.org/entity/Q58011054"/><meta about="https://w3id.org/moro/enoam/data/edoardo-origlia" content="Origlia, Edoardo" property="skos:prefLabel"/><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" property="owl:sameAs" resource="http://www.wikidata.org/entity/Q490"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Milano in occasione dell'inaugurazione del centro di addestramento professionale dei lavoratori del commercio </h1><p class="paragraph" data-counter="1" id="p-1">In occasione della inaugurazione del Centro di addestramento professionale dei lavoratori del Commercio, il Presidente del Consiglio on. Aldo Moro, rispondendo all’indirizzo del Presidente dei Commercianti di <span about="https://w3id.org/moro/enoam/data/132208/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>, on. <span about="https://w3id.org/moro/enoam/data/132208/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/edoardo-origlia" typeof="deo:Reference">Origlia</span><sup><a href="#curatornote-1" id="curatornote-ref-1">[1]</a></sup>, ha rilevato la importanza dell’opera, a realizzare la quale hanno concorso, insieme con i Commercianti, il Comune di <span about="https://w3id.org/moro/enoam/data/132208/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/milano" typeof="deo:Reference">Milano</span>, la Cassa di Risparmio di <span about="https://w3id.org/moro/enoam/data/132208/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> ed altri Enti, ai quali tutti il Presidente del Consiglio ha espresso il suo compiacimento.</p><p class="paragraph" data-counter="2" id="p-2">L’on. Moro ha ricordato come i problemi della scuola e della preparazione dei giovani al lavoro, alla professione ed alla vita civile siano in primo piano nella società italiana di oggi. Lo Stato è chiamato ad assolvere, a questo fine, tutti i suoi compiti, ma ad esso si affiancano naturalmente tutte le utili iniziative, mosse dalla stessa preoccupazione di provvedere all’avvenire del Paese, operando nel modo più incisivo sul fattore umano.</p><p class="paragraph" data-counter="3" id="p-3">L’opera che oggi si inaugura è caratterizzata da un elevato livello tecnico e da una varietà di specializzazioni. Essa è in grado di offrire un prezioso contributo anche alla modernizzazione e razionalizzazione delle strutture commerciali, indispensabile in Italia ai fini dello sviluppo.</p><p class="paragraph" data-counter="4" id="p-4">A questa istituzione dunque come fattore di progresso economico ed insieme scuola di vita, ha concluso l’on. Moro, va il nostro augurio di pieno successo nell’assolvimento dei suoi molteplici compiti.</p><ol id="curatorNotes"><li about="https://w3id.org/moro/enoam/data/132208/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Edoardo Origlia (1894-1973), deputato democristiano e presidente dell’Unione commercianti della provincia di Milano. <a href="#curatornote-ref-1">↑</a></li></ol></body></html>