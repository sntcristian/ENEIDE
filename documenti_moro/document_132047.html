<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.047" name="dcterms.relation"/><meta content="10.48678/unibo/aldomoro1.3.2.047" name="dcterms.identifier"/><meta content="Moro, Aldo, [Dichiarazione alla televisione in occasione indipendenza di Malta], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.047." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Dichiarazione alla televisione in occasione dell'indipendenza di Malta</title>
<div id="mentionMeta"><meta about="https://w3id.org/moro/enoam/data/malta" typeof="dcterms:Location"/><meta about="https://w3id.org/moro/enoam/data/malta" content="Malta" property="rdfs:label"/><meta about="https://w3id.org/moro/enoam/data/malta" property="owl:sameAs" resource="http://www.wikidata.org/entity/Q233"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Dichiarazione alla televisione in occasione dell'indipendenza di Malta </h1><p class="paragraph" data-counter="1" id="p-1">Interprete dei sentimenti del popolo italiano desidero rivolgere al popolo maltese un fervido saluto augurale in occasione della proclamazione dell’indipendenza di <span about="https://w3id.org/moro/enoam/data/132047/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/malta" typeof="deo:Reference">Malta</span>.</p><p class="paragraph" data-counter="2" id="p-2">L’<span about="https://w3id.org/moro/enoam/data/132047/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, fedele ai principi del suo Risorgimento, saluta con commozione e con gioia l’ingresso di nuovi membri liberi ed indipendenti nella Comunità internazionale e prende parte al fausto avvenimento della proclamazione dell’indipendenza di <span about="https://w3id.org/moro/enoam/data/132047/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/malta" typeof="deo:Reference">Malta</span> con simpatia tutta particolare, consapevole come essa è, degli stretti legami che una storia comune ha intessuto tra i due Paesi.</p><p class="paragraph" data-counter="3" id="p-3">Il passato di <span about="https://w3id.org/moro/enoam/data/132047/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/malta" typeof="deo:Reference">Malta</span> costituisce un nobile patrimonio morale che sarà certamente di ispirazione e guida per l’azione che il nuovo Stato è chiamato a svolgere soprattutto in quel mare le cui genti desideriamo vedere affraternate nelle opere di pace e di progresso.</p><p class="paragraph" data-counter="4" id="p-4">Desidero ricordare che <span about="https://w3id.org/moro/enoam/data/132047/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/malta" typeof="deo:Reference">Malta</span> potrà sempre contare sull’amicizia del Governo e del popolo italiani nell’azione che vorrà compiere per conseguire quei fini di giustizia e di libertà che sono nostro prezioso, comune patrimonio.</p><p class="paragraph" data-counter="5" id="p-5">In questa comunanza di intenti, il Governo italiano sarà lieto di considerare col nuovo Governo maltese ogni possibile forma di collaborazione allo scopo di favorire lo sviluppo economico dell’Isola, di intensificare le comunicazioni italo-maltesi, nonché di ampliare i rapporti culturali ed i contatti tra i due popoli e tra le loro libere istituzioni democratiche. Rinnovo al popolo maltese i più fervidi voti augurali dell’<span about="https://w3id.org/moro/enoam/data/132047/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per il suo avvenire, auspicando ogni fortuna al nuovo Stato indipendente. </p></body></html>