<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.076" name="dcterms.relation"/><meta content="10.48678/unibo/aldomoro1.4.1.076" name="dcterms.identifier"/><meta content="Moro, Aldo, [Messaggio contro la discriminazione razziale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.076." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Messaggio contro la discriminazione razziale]</title>
<div id="mentionMeta"><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Messaggio contro la discriminazione razziale]</h1><p class="paragraph" data-counter="1" id="p-1">La giornata internazionale per la eliminazione delle discriminazioni razziali viene ad assumere quest’anno, in cui ricorre il venticinquesimo anniversario della <span about="https://w3id.org/moro/enoam/data/141076/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span><sup><a href="#curatornote-1" id="curatornote-ref-1">[1]</a></sup>, un significato particolare. Il venticinquesimo anniversario ci offre infatti l’occasione per promuovere un rafforzamento delle <span about="https://w3id.org/moro/enoam/data/141076/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> e impegnare concretamente l’organizzazione nella creazione di un ordine internazionale integralmente fondato sui principi della Carta. Nella grande ricorrenza trova quindi un nuovo impulso morale la lotta che le <span about="https://w3id.org/moro/enoam/data/141076/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> stanno da anni svolgendo, in difesa dei principii statutari, contro tutte le forze di discriminazione razziale.</p><p class="paragraph" data-counter="2" id="p-2">A stimolare le energie e i propositi che possano consentire alle <span about="https://w3id.org/moro/enoam/data/141076/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> di intensificare questa loro azione, nel clima creato dal venticinquesimo anniversario contribuisce certamente la “giornata” che celebriamo. Essa ci induce a meditare sulla assurdità di sistemi di oppressione e di segregazione che provocano tante inutili sofferenze ed alimentano focolai di pericolosi conflitti. Essa ci spinge ad operare per la costruzione di un mondo più giusto ed umano in cui il progresso dei popoli e delle loro istituzioni non sia più ostacolato dai fanatismi razziali e da forme repressive della libertà.</p><p class="paragraph" data-counter="3" id="p-3">Questa giornata di meditazione e di impegno morale si traduce per noi in una consapevole adesione all’opera intrapresa dalle <span about="https://w3id.org/moro/enoam/data/141076/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> per assicurare sempre e dovunque il pieno rispetto della dignità dell’uomo e dei suoi diritti fondamentali. Mi è grato perciò confermare, a nome del mio Governo, che continueremo a collaborare fermamente con la organizzazione, in coerenza con gli ideali di libertà e di democrazia cui si ispirano i nostri ordinamenti e che hanno costantemente guidato la nostra azione in campo internazionale.</p><ol id="curatorNotes"><li about="https://w3id.org/moro/enoam/data/141076/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Organizzazione delle Nazioni Unite (Onu) è l’organizzazione intergovernativa fondata nel 1945 per favorire la pace e la cooperazione, cui l’Italia aderì nel 1955.  <a href="#curatornote-ref-1">↑</a></li></ol></body></html>