<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.032" name="dcterms.relation"/><meta content="10.48678/unibo/aldomoro1.3.1.032" name="dcterms.identifier"/><meta content="Moro, Aldo, [Discorso a Trani], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.032." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso a Trani]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso a Trani]</h1><p class="paragraph" data-counter="1" id="p-1">[Moro] ha esordito delineando la funzione di un grande partito democratico, quale è la <span about="https://w3id.org/moro/enoam/data/131032/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nella vita del Paese, con particolare riferimento all’attuale situazione politica<sup><a href="#curatornote-1" id="curatornote-ref-1">[1]</a></sup>. Un Partito che da quattordici anni ha assunto la guida della Nazione e che oggi si trova ad essere strumento insostituibile per la difesa della democrazia – ha proseguito l’oratore – deve necessariamente avere una dialettica interna delle opinioni, pur se sono indubbiamente da deplorare gli eccessi di polemica, gli eccessi di organizzazioni, gli irrigidimenti delle posizioni. Malgrado gli eccessi qualche volta emersi nel dibattito precongressuale, il Partito è ancora una famiglia; una famiglia che ha indubbiamente da correggere degli errori, ma pur sempre una famiglia. Vi possono essere, e vi sono, divergenze attinenti ai metodi, ai modi, alle forme di attuazione del nostro programma, ma è certo che non toccano la sostanza del programma stesso.</p><p class="paragraph" data-counter="2" id="p-2">«Ecco perché abbiamo voluto un congresso<sup><a href="#curatornote-2" id="curatornote-ref-2">[2]</a></sup> sereno che tendesse a costruire l’unità del Partito. Ecco perché abbiamo voluto una direzione unitaria, nella quale le diverse tendenze e le varie esigenze potessero opportunamente esprimersi. La direzione unitaria ha voluto essere la riconferma solenne, autorevole e definitiva dell’unità del Partito». E si tratta di una unità che non sarà insidiata dall’interno e che potrà essere solo vanamente insidiata dall’esterno. Offensivo e sciocco nei confronti della <span about="https://w3id.org/moro/enoam/data/131032/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sarebbe infatti puntare su questa o quella tendenza per tentare di disgregarla.</p><p class="paragraph" data-counter="3" id="p-3">Perché ci siamo occupati così largamente del Partito? Si è domandato a questo punto l’onorevole Moro. Perché tutte le forze che lo compongono, devono essere presenti all’appello unitario che loro viene rivolto in questo momento. È un momento in cui la <span about="https://w3id.org/moro/enoam/data/131032/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha bisogno di tutti i suoi uomini, di tutte le sue forze, di tutte le sue idee. È un momento in cui il Partito ha alle spalle il risultato elettorale del 25 maggio, pieno di legittime soddisfazioni per la <span about="https://w3id.org/moro/enoam/data/131032/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span><sup><a href="#curatornote-3" id="curatornote-ref-3">[3]</a></sup>; e quando si domandi di quale natura siano i voti che hanno accresciuto la forza politica del Partito basterà dire che sono voti dati per fiducia, dati per approvazione del programma, dati in virtù di un rinnovato contatto della <span about="https://w3id.org/moro/enoam/data/131032/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> con una parte notevole dell’elettorato. Eppure il Partito si trova a sostenere determinanti responsabilità facendo appello esclusivamente al suo programma e al suo significato storico.</p><p class="paragraph" data-counter="4" id="p-4">Se la <span about="https://w3id.org/moro/enoam/data/131032/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> fosse un piccolo partito – ha detto l’on. Moro – potrebbe oggi voltare le spalle ai problemi del presente per guardare soltanto alle prospettive future, e se per altri esiste la possibilità di una politica che guardi prevalentemente all’avvenire, ciò avviene perché c’è chi tiene occupato quello spazio nel quale altrimenti si riverserebbe inevitabilmente la forza del partito comunista italiano.</p><p class="paragraph" data-counter="5" id="p-5">Ma la <span about="https://w3id.org/moro/enoam/data/131032/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> crede almeno di poter contare, se non sulla simpatia e sulla solidarietà almeno sulla comprensione di altre forze che sentano la responsabilità di non aprire la via al comunismo e la preoccupazione di creare le condizioni per lo sviluppo della vita democratica del Paese. Si tratta di una comprensione che qualche volta appare meno viva di quanto sarebbe desiderabile: da ciò la critica di chi dice i democristiani schiavi di un inesistente stato di necessità; di chi disapprova in linea di principio il Governo monocolore pur senza offrire una alternativa.</p><p class="paragraph" data-counter="6" id="p-6">«Pazienza e serenità sono le doti necessarie ai democratici cristiani in questo particolare momento nei confronti di chi si attende una impossibile svolta politica; di chi guarda prevalentemente al futuro facendo minore considerazione del presente; di chi vorrebbe inchiodarci allo stato di necessità per accusarci di involuzione».</p><p class="paragraph" data-counter="7" id="p-7">Rispondendo ad alcuni rilievi espressi in un articolo dell’onorevole <span about="https://w3id.org/moro/enoam/data/131032/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span><sup><a href="#curatornote-4" id="curatornote-ref-4">[4]</a></sup>, l’on. Moro ha detto che non si può accusare la <span about="https://w3id.org/moro/enoam/data/131032/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di non perseguire una politica di sviluppo, quando è noto che la reazione del segretario nazionale e tutti gli interventi congressuali sono stati ispirati alla necessità di attuare una tale politica, sia in linea generale, sia con particolare riguardo al Mezzogiorni e alla disoccupazione ancora sussistente, quando già con l’annuncio del «piano verde»<sup><a href="#curatornote-5" id="curatornote-ref-5">[5]</a></sup> prospettato dal Governo si vede l’inizio di una intensa programmazione economica. E a questo proposito l’on. Moro ha rinnovato il suo fervido augurio al governo dell’on. <span about="https://w3id.org/moro/enoam/data/131032/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span><sup><a href="#curatornote-6" id="curatornote-ref-6">[6]</a></sup>, per l’attuazione del suo programma in conformità agli ideali della <span about="https://w3id.org/moro/enoam/data/131032/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="8" id="p-8">Non si può inoltre accusare la <span about="https://w3id.org/moro/enoam/data/131032/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> di essere tiepida nei confronti della distensione internazionale, la quale, però, non va considerata come uno strumento di politica interna diretto a sconvolgere le linee tradizionali di demarcazione della democrazia italiana. I democristiani sono certo per la distensione: se fino a ieri sono stati su una posizione di diffidenza e di difesa, essi sono oggi lieti di passare su posizioni di fiducia sempre che la fiducia sia meritata ed il dialogo internazionale possibile. All’on. <span about="https://w3id.org/moro/enoam/data/131032/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Nenni</span>, che ritiene che i socialisti non possono rispondere al richiamo anticomunista perché è il richiamo dei privilegi e degli interessi particolari, l’on. Moro ha osservato che il nostro invito è un invito alla chiarezza nei confronti del comunismo, ad una chiarezza cristallina che non si sfumi nelle nebbie delle confluenze spontanee, della unità sindacale o di classe o nell’ambito delle autonomie locali.</p><p class="paragraph" data-counter="9" id="p-9">«Non abbiamo mai desiderato spingere il <span about="https://w3id.org/moro/enoam/data/131032/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> verso il <span about="https://w3id.org/moro/enoam/data/131032/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span>; convinti anzi che una netta distinzione fra i due partiti giovi alla democrazia del Paese. Ma non possiamo ignorare che il <span about="https://w3id.org/moro/enoam/data/131032/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">PCI</span> e il <span about="https://w3id.org/moro/enoam/data/131032/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> si presentano sovente di fatto in “blocco”, in un sostanziale, significativo legame».</p><p class="paragraph" data-counter="10" id="p-10">Passando a considerare l’attuale situazione governativa, il segretario politico della <span about="https://w3id.org/moro/enoam/data/131032/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha detto che la <span about="https://w3id.org/moro/enoam/data/131032/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> deve essere giudicata solo in rapporto al suo programma e alla fedeltà ad esso.</p><p class="paragraph" data-counter="11" id="p-11">Certo che la <span about="https://w3id.org/moro/enoam/data/131032/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> avverte le difficoltà del momento e non sottovaluta il peso del suo dovere di attuare il programma del 25 maggio, facendo conto sulle proprie forze. «Ma la <span about="https://w3id.org/moro/enoam/data/131032/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> sente di poter dare garanzie al Paese che la fedeltà al suo programma non verrà mai meno. Se tale fedeltà fosse resa impossibile, la <span about="https://w3id.org/moro/enoam/data/131032/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> restituirebbe il mandato che il Paese le ha conferito e cercherebbe una indicazione sugli strumenti necessari ad assolvere il suo compito».</p><p class="paragraph" data-counter="12" id="p-12">L’on. Moro ha tenuto per altro a rilevare di aver riaffermato un tale impegno, solo per sottolineare la forza con cui il partito è deciso a tener fede alla sua linea politica. Tali asserti non rappresentano la esasperazione della posizione della <span about="https://w3id.org/moro/enoam/data/131032/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> Uno sguardo alla storia del partito dimostra che tra la <span about="https://w3id.org/moro/enoam/data/131032/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> e le altre forze politiche capaci di sostituirla o di integrarla in modo determinante, non esistono possibilità di intesa. Nella sua posizione di sviluppo democratico e di difesa della libertà, il partito di maggioranza si trova fra la sinistra eversiva, da una parte, e la destra legata ad una superata visione del mondo, dall’altra.</p><p class="paragraph" data-counter="13" id="p-13">La <span about="https://w3id.org/moro/enoam/data/131032/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> farà quindi tutto quello che potrà e fin dove potrà, in questa particolare situazione politica che non ammette alternative democratiche alla <span about="https://w3id.org/moro/enoam/data/131032/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che non offre possibilità di sostituzione o di integrazione. È una realtà scomoda, una realtà nella quale bisogna andare avanti come si può, con il partito unito, con il partito che ha operato i suoi chiarimenti interni, al di fuori di ogni chiuso esclusivismo, purché sia garantita la possibilità di corrispondere agli impegni assunti nei confronti dell’elettorato.</p><p class="paragraph" data-counter="14" id="p-14">Tutti i democristiani facciano in questo momento il proprio dovere. La <span about="https://w3id.org/moro/enoam/data/131032/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha attraversato in questi quattordici anni momenti difficili. Ma mai vi fu un momento difficile come questo: vi fu sempre un considerevole margine di sicurezza, margine che ora è corroso fin quasi all’estremo. E quando si parla di svolte nella vita politica italiana, si può essere certi che esse potrebbero aprire la strada a pericolose novità.</p><p class="paragraph" data-counter="15" id="p-15">Ma quattordici anni non sono passati invano. E se anche a nessuno è dato in questo momento di prevedere gli sviluppi della situazione, una cosa è certa: una <span about="https://w3id.org/moro/enoam/data/131032/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> forte e unita saprà far fronte a qualsiasi avvenimento. Ma se il Partito non dovesse essere forte ed unito, a quest’ora di difficoltà succederebbero ore di pericolo per il nostro Paese.</p><ol id="curatorNotes"><li about="https://w3id.org/moro/enoam/data/131032/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quel momento era in carica il Governo Segni II (15 febbraio 1959 - 24 marzo 1960), monocolore Dc che aveva ottenuto l’appoggio esterno di liberali, monarchici e, sebbene non determinanti, anche dei parlamentari del Msi. <a href="#curatornote-ref-1">↑</a></li><li about="https://w3id.org/moro/enoam/data/131032/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VII Congresso nazionale della Dc, Firenze 23-28 ottobre 1959. <a href="#curatornote-ref-2">↑</a></li><li about="https://w3id.org/moro/enoam/data/131032/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alle elezioni politiche del 25 maggio 1958; la Dc aveva guadagnato circa due punti rispetto alle precedenti consultazioni del 1953. <a href="#curatornote-ref-3">↑</a></li><li about="https://w3id.org/moro/enoam/data/131032/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pietro Nenni (1891-1980), segretario del Psi. <a href="#curatornote-ref-4">↑</a></li><li about="https://w3id.org/moro/enoam/data/131032/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel dibattito politico, con il cosiddetto «Piano verde» ci si riferiva ad un programma economico organico per il settore agricolo, che era in corso di elaborazione da parte del governo. <a href="#curatornote-ref-5">↑</a></li><li about="https://w3id.org/moro/enoam/data/131032/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Antonio Segni (1891-1972), presidente del Consiglio. <a href="#curatornote-ref-6">↑</a></li></ol></body></html>