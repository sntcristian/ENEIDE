<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.027" name="dcterms.relation"/><meta content="10.48678/unibo/aldomoro1.3.2.027" name="dcterms.identifier"/><meta content="Moro, Aldo, [Discorso ai Coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.027." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso ai Coltivatori diretti</title>
<div id="mentionMeta"><meta about="https://w3id.org/moro/enoam/data/mario-ferrari-aggradi" typeof="foaf:Person"/><meta about="https://w3id.org/moro/enoam/data/mario-ferrari-aggradi" content="Mario Ferrari Aggradi" property="rdfs:label"/><meta about="https://w3id.org/moro/enoam/data/mario-ferrari-aggradi" property="owl:sameAs" resource="http://www.wikidata.org/entity/Q3848567"/><meta about="https://w3id.org/moro/enoam/data/mario-ferrari-aggradi" content="Ferrari, Aggradi, Mario" property="skos:prefLabel"/><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso ai Coltivatori diretti</h1><p class="paragraph" data-counter="1" id="p-1">Cari amici, il mio discorso sarà breve, perché ho un altro inderogabile impegno che mi attende, perché non vorrei stancarvi e perché su tutti i temi così interessanti che sono stati sollevati dal vostro presidente nel corso della sua relazione, parlerà domani, il ministro dell'Agricoltura, l'amico <span about="https://w3id.org/moro/enoam/data/132027/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mario-ferrari-aggradi" typeof="deo:Reference">Ferrari Aggradi</span><sup><a href="#curatornote-1" id="curatornote-ref-1">[1]</a></sup>, che ha, con piena fiducia del Governo, tutte le responsabilità di questo importantissimo settore della vita economica nazionale. lo prendo la parola accogliendo il gentile invito del vostro presidente, che in questa veste e in altre mi ha sempre indirizzato nel corso delle tante vostre manifestazioni alle quali sono intervenuto. Quindi la mia presenza qui è innanzi tutto espressione della piena considerazione che io ho per la grande organizzazione dei <span about="https://w3id.org/moro/enoam/data/132027/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori diretti</span> e della cordiale amicizia e riconoscenza che mi lega a voi, amici coltivatori, a tutti i vostri dirigenti, all'amico <span about="https://w3id.org/moro/enoam/data/132027/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span><sup><a href="#curatornote-2" id="curatornote-ref-2">[2]</a></sup>, della cui attività infaticabile e generosa, io desidero dare atto anche in questo momento. Quindi non è soltanto una consuetudine, una tradizione che mi ha portato qui, anche se questa tradizione non doveva essere interrotta; ma è anche un personale e schietto sentimento di amicizia e di riconoscenza per voi, cari amici, per la vostra azione importante, fatta di spirito di sacrificio, piena di senso di responsabilità, azione generosa e utile, svolta in tutti questi anni (ormai un ventennio è dietro le nostre spalle), svolta in tutti questi anni sul terreno economico e sociale e, in definitiva, anche a vigoroso sostegno degli ideali di libertà, per i quali è nata l'<span about="https://w3id.org/moro/enoam/data/132027/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> democratica alla cui costruzione insieme abbiamo dato il nostro contributo. </p><p class="paragraph" data-counter="2" id="p-2">Vorrei ringraziarvi per la vostra azione, vorrei ringraziarvi per la vostra serenità, vorrei ringraziarvi, cari amici, per la vostra compostezza, perché queste sono state in tutti questi anni le caratteristiche proprie di una organizzazione che raccoglie vaste masse di lavoratori quali voi siete, di una organizzazione che ha evidentemente degli interessi da difendere, il che è tutto naturale e legittimo nel libero gioco democratico; ma è una associazione, la vostra, che non ha mai disgiunto e non disgiunge neppure oggi, la legittima e vigorosa difesa degli interessi di una più larga e responsabile valutazione degli interessi generali del <span about="https://w3id.org/moro/enoam/data/132027/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>. Abbiamo sempre colto in voi e cogliamo ancora una volta in voi in questo momento cruciale della nostra vita economica e sociale, insieme all'attenzione rivolta ai legittimi interessi dei lavoratori dei campi, la valutazione dell'insieme dei problemi e delle esigenze della comunità nazionale. </p><p class="paragraph" data-counter="3" id="p-3">lo credo che senza questa consapevolezza, senza questa autodisciplina, senza questo giusto contemperamento delle posizioni proprie e di quelle altrui, degli interessi propri e degli altri generali della collettività, non potremmo riuscire a creare una società viva, ordinata, armonica, capace di difendere e di utilizzare la libertà come strumento di giustizia e di progresso. Perché questo avvenga, cari amici, è necessario che vi sia una sintesi politica, quale compete ai partiti e soprattutto al governo; ma è anche necessario che questo cammino verso la valutazione degli interessi generali nei quali inserire i particolari interessi, questo cammino, cominci da voi, dalla vostra coscienza, dalla vostra responsabilità, dal vostro senso di disciplina. Ebbene, voi, amici coltivatori, questa manifestazione di compostezza e di responsabilità la avete sempre data, ed è per questo che con particolare fiducia mi rivolgo a voi in questo momento, dando atto al presidente <span about="https://w3id.org/moro/enoam/data/132027/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> delle parole confortanti ed incoraggianti che ha voluto pronunciare in questo momento, indirizzandosi al Presidente del Consiglio, facendo riferimento alla sua responsabilità. </p><p class="paragraph" data-counter="4" id="p-4">Certamente, caro <span about="https://w3id.org/moro/enoam/data/132027/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, le mie notti e i miei giorni non sono tranquilli, perché abbiamo una enorme massa di problemi molto seri da risolvere. Però, queste voci di comprensione, queste assicurazioni di collaborazione, giungono a rasserenare il nostro spirito ed a darci la fiducia di cui noi abbiamo bisogno nel camminare per la strada difficile, ma costruttiva, per la quale noi ci siamo incamminati. Evidentemente quindi il Governo deve sentire nel più alto grado quello che ho potuto con soddisfazione riconoscere presente in voi; deve avere l'attenzione rivolta ai legittimi interessi di tutte le categorie; ma insieme lo sguardo rivolto all'insieme armonioso della comunità nazionale. E quindi io vorrei darvi innanzitutto l'assicurazione dell'attenzione quotidiana, seria, serena, rivolta ai vo stri problemi, amici coltivatori, come del resto a tutti i problemi, a tutte le esigenze, a tutte le aspirazioni che emergono nella vita nazionale. Direi una particolare attenzione rivolta a voi perché, voi lo sapete, noi sentiamo qual è l'importanza dell'attività agricola, perché abbiamo posto un criterio di priorità nel nostro programma per quanto riguarda i problemi dell'agricoltura, perché abbiamo indicato proprio nell'agricoltura uno dei settori nei quali si verifica uno squilibrio che noi vogliamo superare attraverso la nostra azione. Quindi, in prima linea, l'attenzione rivolta a voi. </p><p class="paragraph" data-counter="5" id="p-5">Il ministro <span about="https://w3id.org/moro/enoam/data/132027/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/mario-ferrari-aggradi" typeof="deo:Reference">Ferrari Aggradi</span> evidentemente, con la competenza tutta particolare che a lui è propria, vi dirà in particolare quali sono gli obiettivi e i propositi del Governo. Io desidero solo richiamare sinteticamente alcune cose che si riflettono in attività già svolte o in propositi di azione del Governo: più libero e più facile accesso alla proprietà coltivatrice, una proprietà la quale abbia le sue giuste dimensioni economiche e sociali, una proprietà che possa liberamente e costruttivamente associarsi; più equi rapporti contrattuali; la necessaria opera di assistenza economica e tecnica all'agricoltura<sup><a href="#curatornote-3" id="curatornote-ref-3">[3]</a></sup>. E qui sono i discorsi del Piano Verde<sup><a href="#curatornote-4" id="curatornote-ref-4">[4]</a></sup> e degli enti di sviluppo, dei quali si è già detto qui. Una attenzione rivolta ai costi che voi sopportate con uno sforzo particolare, per quanto riguarda l'istruzione professionale, la meccanizzazione dell'agricoltura, quell'insieme, e non cito che per esempi, di iniziative che possono rendere più viva, più economica, più moderna, più competitiva, la nostra agricoltura. Un'attenuazione della pressione fiscale, per la quale abbiamo un disegno di legge già presentato, modesto ma significativo. E poi, i problemi della previdenza, avendo di mira quell'obiettivo della sicurezza sociale al quale ci avviciniamo, verso il quale camminiamo. Sicurezza sociale che, nel suo significato di assunzione globale da parte della collettività degli oneri della previdenza, si manifesta particolarmente importante nel settore dell'agricoltura. </p><p class="paragraph" data-counter="6" id="p-6">Mancherei però al mio dovere di lealtà, di serietà e di responsabilità, se vi dicessi che i problemi da risolvere su questo terreno sono facili e che la soluzione di essi, di tutti essi, è vicina. Vi sono delle lacune nelle provvidenze che sono state già adottate e a realizzare le quali voi avete dato un impegno determinante ; vi sono delle nuove esigenze alle quali in linea di principio, in conformità del programma del Governo, io confermo la mia adesione, anche se debbo dire in questo momento, come dissi a Verona<sup><a href="#curatornote-5" id="curatornote-ref-5">[5]</a></sup>, che siamo di fronte ad un complesso imponente di problemi che ci impedisce in questo momento di assumere la responsabilità di una precisa indicazione di tempi e di modi per la loro soluzione. Ma credo che voi preferiate queste parole di serietà e di responsabilità ad una promessa che non potrebbe avere un'immediata attuazione. Perché io credo nel vostro senso di responsabilità, perché ho fiducia nella vostra capacità di comprendere il complesso dei problemi della collettività nazionale. </p><p class="paragraph" data-counter="7" id="p-7">Ha detto giustamente l'on. <span about="https://w3id.org/moro/enoam/data/132027/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, ed io ripeto con lui: non potete chiedere sacrifici soltanto ai coltivatori; dovete chiederli a tutte le categorie sociali. Ebbene, io vi dico, cari amici: se questa richiesta di generosa collaborazione io rivolgo a voi con particolare fiducia, debbo pur dire che eguale richiesta, fiduciosa e ferma, ho rivolto a tutte le categorie sociali, perché è soltanto dallo sforzo concorde e responsabile di tutti gli italiani, che potranno essere superate, come certamente saranno superate, le presenti difficoltà per assicurare un nuovo slancio al popolo italiano, uno slancio in avanti. E noi lo desideriamo e lo vogliamo. Tutti gli obiettivi di libertà effettiva per tutti; tutti gli obiettivi di giustizia che noi abbiamo indicato, cari amici, restano validi, anche se in questo momento non possiamo non piegarci, responsabilmente, a considerare le condizioni che debbono essere realizzate, attraverso il nostro spirito di sacrificio e di collaborazione, perché questo cammino in avanti possa essere ripreso. Riconfermiamo gli obiettivi di fondo della nostra azione, che sono obiettivi di giustizia e di libertà, cari amici, per tutti i cittadini ma soprattutto per voi, coltivatori, per l'agricoltura alla quale, in un armonico sviluppo dell'economia, vogliamo assicurare quella parità di redditi che è ragione di giustizia. I nostri obiettivi dunque restano immutati. Vogliamo procedere ordinatamente verso di essi. Forse siamo stati animati da troppo slancio; ad un certo momento abbiamo valutato meno attentamente quali erano le condizioni reali per consentire lo sviluppo generale sul terreno economico e sociale, della nostra collettività. </p><p class="paragraph" data-counter="8" id="p-8">È comprensibile che si sia fatto un qualche errore tanta è l’ansia di giustizia che è nel nostro <span about="https://w3id.org/moro/enoam/data/132027/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>. Ma se abbiamo fatto qualche generoso errore di valutazione, siamo qui per mettere ordine nella nostra azione, per contemperare fra loro tutte le esigenze, per fare, cari amici, fare ordinatamente: ho piacere che <span about="https://w3id.org/moro/enoam/data/132027/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span> abbia parlato di programmazione nel senso costruttivo, libero e democratico che noi diamo a questa parola; siamo qui per fare ordinatamente le cose che servono, per fare sviluppare gradualmente e armonicamente l'intera comunità internazionale. Non ci vogliamo trovare di fronte a nodi che non si possano sciogliere, che c'impediscano quel continuo, ordinato cammino in avanti che è l'obiettivo che noi ci proponiamo. L'obiettivo che si propongono i partiti che sono qui convenuti ad esprimervi la loro solidarietà; l'obiettivo che si propone il governo che io ho l’onore di presiedere, e che vuole essere, nella netta delimitazione della sua maggioranza, nella ragione per la quale esso raccoglie alcuni partiti e non altri, un governo di libertà e di giustizia, non un governo di mortificazione collettivistica e di insidia alla libertà, ma un governo di libertà e di giustizia che possa corrispondere alle esigenze ed alle attese del popolo italiano. </p><ol id="curatorNotes"><li about="https://w3id.org/moro/enoam/data/132027/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mario Ferrari Aggradi (1916-1977), politico democristiano e ministro dell’Agricoltura. <a href="#curatornote-ref-1">↑</a></li><li about="https://w3id.org/moro/enoam/data/132027/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Bonomi (1910-1985), politico democristiano, fondatore e presidente della Confederazione degli agricoltori diretti. <a href="#curatornote-ref-2">↑</a></li><li about="https://w3id.org/moro/enoam/data/132027/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce qui ai provvedimenti adottati dal governo per il settore agricolo il 13 febbraio 1964. <a href="#curatornote-ref-3">↑</a></li><li about="https://w3id.org/moro/enoam/data/132027/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta di un corpus organico di provvedimenti per l’ammodernamento e lo sviluppo del settore agricolo adottati durante il governo Fanfani IV (21 febbraio 1962-21 giugno 1963), quando il ministro dell’Agricoltura era Mariano Rumor.  <a href="#curatornote-ref-4">↑</a></li><li about="https://w3id.org/moro/enoam/data/132027/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce al suo intervento il 10 marzo 1964 al Comitato provinciale della Dc. <a href="#curatornote-ref-5">↑</a></li></ol></body></html>