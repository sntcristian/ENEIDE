<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.047" name="dcterms.relation"/><meta content="10.48678/unibo/aldomoro1.2.2.047" name="dcterms.identifier"/><meta content="Moro, Aldo, [Sulle modifiche al testo unico delle leggi per l’elezione della Camera dei deputati. L’articolo 90 del regolamento], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.047." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al testo unico delle leggi per l’elezione della Camera dei deputati. L’articolo 90 del regolamento]</title>
<div id="mentionMeta"><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al testo unico delle leggi per l’elezione della Camera dei deputati. L’articolo 90 del regolamento]</h1><p class="paragraph" data-counter="1" id="p-1">Vorrei fare<sup><a href="#curatornote-1" id="curatornote-ref-1">[1]</a></sup> un’osservazione circa il modo di interpretare e applicare l’articolo 90 del regolamento<sup><a href="#curatornote-2" id="curatornote-ref-2">[2]</a></sup> per quanto riguarda la procedura da seguire nel caso che il Presidente non abbia ritenuto votabile un determinato ordine del giorno. Il regolamento dice che, se il deputato insiste e il Presidente ritiene opportuno consultare la Camera, questa decide senza discussione per alzata e seduta.</p><p class="paragraph" data-counter="2" id="p-2">Ora, a me pare che la procedura da seguire in questi casi, cioè la forma nella quale si esplica l’insistenza del deputato, debba essere rapidissima e assimilabile a quella in uso per gli emendamenti. Quando si insiste per la votazione di un emendamento, non è ammessa alcuna discussione e, solo nel caso che il proponente lo ritiri, egli può enunciarne brevemente le ragioni. Del resto, signor <span about="https://w3id.org/moro/enoam/data/122047/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-3" id="curatornote-ref-3">[3]</a></sup>, tutto l’articolo 90 è improntato a una procedura rapidissima: tanto è vero che non è ammesso nemmeno il ricorso del deputato alla Camera, ma è solo il Presidente che, nella sua valutazione discrezionale, ove lo ritenga opportuno, può sottoporre atta Camera la sua decisione.</p><p class="paragraph" data-counter="3" id="p-3">Quindi l’insistenza del deputato che ritenga che il proprio ordine del giorno debba essere votato malgrado il diverso avviso del Presidente, deve essere assimilata alla procedura che si segue per gli emendamenti.</p><ol id="curatorNotes"><li about="https://w3id.org/moro/enoam/data/122047/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene su una questione di natura procedurale legata all’interpretazione del regolamento della Camera dei deputati. <a href="#curatornote-ref-1">↑</a></li><li about="https://w3id.org/moro/enoam/data/122047/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il testo dell’articolo 90 del regolamento della Camera dei deputati è il seguente: «Il Presidente ha facoltà di negare l’accettazione e lo svolgimento di ordini del giorno, emendamenti o articoli aggiuntivi che siano formulati con frasi sconvenienti, o siano relativi ad argomenti affatto estranei all’oggetto della discussione, ovvero siano preclusi da precedenti deliberazioni, e può rifiutarsi di metterli in votazione. Se il deputato insiste e il Presidente ritenga opportuno consultare l’Assemblea, questa decide senza discussione per alzata e seduta. Tale disposizione si applica anche alla presentazione di interrogazioni, interpellanze e mozioni». <a href="#curatornote-ref-2">↑</a></li><li about="https://w3id.org/moro/enoam/data/122047/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-3">↑</a></li></ol></body></html>