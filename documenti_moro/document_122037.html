<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.037" name="dcterms.relation"/><meta content="10.48678/unibo/aldomoro1.2.2.037" name="dcterms.identifier"/><meta content="Moro, Aldo, [Sul referendum abrogativo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.037." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sul referendum abrogativo]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sul referendum abrogativo]</h1><p class="paragraph" data-counter="1" id="p-1">Sì<sup><a href="#curatornote-1" id="curatornote-ref-1">[1]</a></sup>, perché il secondo comma contiene una formulazione relativa alla procedura di promulgazione. Il testo del Senato innova la formula che, secondo la prassi, viene adoperata finora per la promulgazione delle leggi. Come è noto, non si è raggiunto ancora un accordo fra le due Camere sulla legge che reca norme in materia di promulgazione. Pertanto, viene usata finora la formula che adopera la Costituzione quando dice «la Camera dei deputati e il Senato della Repubblica». Mi sembra del tutto inopportuno che, in una legge di questa natura, che non si occupa precisamente dell’argomento, sia definita una materia che non si è riusciti a disciplinare in una legge ad hoc approvata dal Parlamento. Pertanto, il mio gruppo ritiene che il secondo comma di questo articolo debba essere soppresso.</p><p class="paragraph" data-counter="2" id="p-2">Chiediamo, perciò, la votazione per divisione.</p><ol id="curatorNotes"><li about="https://w3id.org/moro/enoam/data/122037/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sull’articolo 26 del disegno di legge, chiedendo di votare separatamente il primo e il secondo comma. La questione sollevata da Moro è di tipo procedurale e riguarda la formula di promulgazione. <a href="#curatornote-ref-1">↑</a></li></ol></body></html>