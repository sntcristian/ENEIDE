<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.082" name="dcterms.relation"/><meta content="10.48678/unibo/aldomoro1.4.2.082" name="dcterms.identifier"/><meta content="Moro, Aldo, [Al Consiglio nazionale della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.082." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Al Consiglio nazionale dellaDc]</title>
<div id="mentionMeta">
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/mariano-rumor" typeof="foaf:Person"/>
<meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/>
<meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/>
<meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/>
<meta about="https://w3id.org/moro/enoam/data/amintore-fanfani" typeof="foaf:Person"/>
<meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/>
<meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/>
<meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/>
<meta about="https://w3id.org/moro/enoam/data/cassa-depositi-e-prestiti" typeof="foaf:Organization"/>
<meta about="https://w3id.org/moro/enoam/data/cassa-depositi-e-prestiti" content="Cassa Depositi e Prestiti" property="rdfs:label"/>
<meta about="https://w3id.org/moro/enoam/data/cassa-depositi-e-prestiti" property="owl:sameAs" resource="http://www.wikidata.org/entity/Q1048204"/>
<meta about="https://w3id.org/moro/enoam/data/comitato-interministeriale-per-la-programmazione-economica" typeof="foaf:Organization"/>
<meta about="https://w3id.org/moro/enoam/data/comitato-interministeriale-per-la-programmazione-economica" content="CIPE" property="rdfs:label"/>
<meta about="https://w3id.org/moro/enoam/data/comitato-interministeriale-per-la-programmazione-economica" property="owl:sameAs" resource="http://www.wikidata.org/entity/Q2985240"/>
<meta about="https://w3id.org/moro/enoam/data/giovanni-marcora" typeof="foaf:Person"/>
<meta about="https://w3id.org/moro/enoam/data/giovanni-marcora" content="Giovanni Marcora" property="rdfs:label"/>
<meta about="https://w3id.org/moro/enoam/data/giovanni-marcora" property="owl:sameAs" resource="http://www.wikidata.org/entity/Q3767639"/>
<meta about="https://w3id.org/moro/enoam/data/giovanni-marcora" content="giovanni-marcora" property="wdt:P1986"/><meta about="https://w3id.org/moro/enoam/data/giovanni-marcora" content="Marcora, Giovanni" property="skos:prefLabel"/>
<meta about="https://w3id.org/moro/enoam/data/giulio-andreotti" typeof="foaf:Person"/>
<meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/>
<meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/>
<meta about="https://w3id.org/moro/enoam/data/empoli" typeof="dcterms:Location"/>
<meta about="https://w3id.org/moro/enoam/data/empoli" content="Empoli" property="rdfs:label"/>
<meta about="https://w3id.org/moro/enoam/data/empoli" property="owl:sameAs" resource="http://www.wikidata.org/entity/Q6697"/>
<meta about="https://w3id.org/moro/enoam/data/paesi-del-terzo-mondo" typeof="dcterms:Location"/>
<meta about="https://w3id.org/moro/enoam/data/paesi-del-terzo-mondo" content="Paesi del terzo mondo " property="rdfs:label"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/roma" typeof="dcterms:Location"/>
<meta about="https://w3id.org/moro/enoam/data/roma" content="Roma" property="rdfs:label"/>
<meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/>
<meta about="https://w3id.org/moro/enoam/data/partito-socialista-italiano" typeof="foaf:Organization"/>
<meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/>
<meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Al Consiglio nazionale della
 
  Dc
 
 ]
</h1><p class="paragraph" data-counter="1" id="p-1">
 Cari amici, questo C.N. è la prosecuzione ideale di quello tenuto nel luglio scorso, per esaminare la situazione politica, non limitandosi però all’immediato, ma lanciando lo sguardo più lontano, quanto basti per cogliere le novità dell’
 <span about="https://w3id.org/moro/enoam/data/142082/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 degli anni 70. L’obiettivo è rimasto, per quanto io posso capire, immutato, anche se molteplici elementi sono intervenuti a modificare il quadro d’insieme. C’è l’imminente scadenza delle elezioni regionali, che, per la loro importanza, sollecitano i partiti a raccogliersi in se stessi ed a mostrare all’elettorato il loro volto genuino, in qualche misura, all’infuori dei condizionamenti derivanti dai vincoli delle alleanze. Un governo di centro-sinistra organico non ha potuto resistere, benché egregiamente diretto dall’on.
 <span about="https://w3id.org/moro/enoam/data/142082/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/mariano-rumor" typeof="deo:Reference">
  Rumor
 </span>
<sup>
<a href="#curatornote-1" id="curatornote-ref-1">
   [1]
  </a>
</sup>
 , che, ringrazio delle gentili ed affettuose parole, alla prolungata polemica interna, dando luogo alla formazione del governo bicolore, che ho l’onore di presiedere, ispirandomi alle finalità della politica di centro-sinistra. Ma, per quanto mi riguarda, io potrei riportarmi semplicemente al mio discorso di allora, che teneva conto, ad un tempo, delle ragioni della
 <span about="https://w3id.org/moro/enoam/data/142082/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 e di quelle degli altri partiti nel quadro generale degli interessi del Paese; come pure, insieme, dei dati tradizionali e di quelli evolutivi nel costante adeguamento della
 <span about="https://w3id.org/moro/enoam/data/142082/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 alla realtà. Tuttavia mi induce a prendere la parola il fatto che io ho oggi, per la benevolenza del
 <span about="https://w3id.org/moro/enoam/data/142082/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">
  Segretario del Partito
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 e per la vostra fiducia, la responsabilità del governo. Il quale ha goduto sin qui dell’appoggio leale dei partiti di quella che vorrei ancora chiamare, tenuto conto delle nostre speranze e del nostro impegno, una coalizione, ed in ispecie della fervida solidarietà della
 <span about="https://w3id.org/moro/enoam/data/142082/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 . È doveroso dunque che io premetta ad ogni discorso l’espressione della riconoscenza mia e dei colleghi e sottolinei il fermo intendimento di ricambiare il generoso sostegno con uno sforzo crescente al servizio della democrazia e del Paese. Non ignoro naturalmente le polemiche le quali hanno preceduto ed accompagnato la formazione del governo e la persistente disarmonia tra i partiti, la loro « concordia discors »
 <em>
  .
 </em>
</p><p class="paragraph" data-counter="2" id="p-2">
 Non ignoro il fatto della polemica e ne comprendo la ragione in una fase politico-sociale, caratterizzata da forti contraddizioni, da acuti problemi, da un movimento e mutamento che è lontano dall’assestarsi. Sono bene consapevole dunque, oltre che della modestia delle mie forze, specie se commisurata alla drammatica realtà del momento, della imperfezione dello strumento, maggiore, in questo caso, che non sia per un governo di coalizione. È perciò con compiacimento che colgo nella relazione, così altamente ispirata e piena di fede nella
 <span about="https://w3id.org/moro/enoam/data/142082/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , dell’amico
 <span about="https://w3id.org/moro/enoam/data/142082/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">
  Fanfani
 </span>
 , il fermo richiamo alla politica di centro-sinistra come quella che naturalmente il nostro partito è chiamato a perseguire. E quando vedo riunirsi, com’è accaduto, le forze impegnate nel governo ed intorno al governo, per dare il via ad uno sforzo unitario in favore di una legge di riforma e di liberalizzazione com’è quella per la Radiotelevisione
 <sup>
<a href="#curatornote-3" id="curatornote-ref-3">
   [3]
  </a>
</sup>
 , avverto con senso di conforto che la serietà dei problemi, la gravità dell’ora e, malgrado tutto, un comune sentire fanno da cemento alla nostra imperfetta unità. Dicevo della gravità dell’ora, di quello stato del Paese che soprattutto oggi sollecita a non disperdere quello che si è acquisito ed a valorizzare una coalizione democratica e progressista, la più avanzata che la complessa situazione consenta. Guardando alla realtà del governo che si è costituito, con la determinante partecipazione dei repubblicani ed il sì unanime dei partiti di centro-sinistra, non vorrei indugiare nell’evocare i motivi della polemica di un parte e dell’altra, ma sottolineare i dati positivi; la riconosciuta insostituibilità di un certo accordo come alternativa all’avventura delle elezioni anticipate e della radicalizzazione della lotta politica in
 <span about="https://w3id.org/moro/enoam/data/142082/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ; l’assunzione di responsabilità di forze democratiche e socialiste, adusate ad una lunga opposizione, ma le quali non potrebbero più disgiungere le sorti del Paese dal loro compito di rappresentanza e di guida; l’impegno comune a dimostrare nelle cose che questo, benché imperfetto, è ancora lo strumento più idoneo per il governo di una difficilissima congiuntura economica ed istituzionale, chiamato perciò non a disgregarsi, ma ad aggregarsi nel tempo senza alcuna rinuncia alle fondamentali finalità della politica di centro-sinistra. Che ciò avvenga in effetti non dipende solo da noi, ma certo anche da noi, democratici cristiani; non dipende esclusivamente da uno, ma da ciascuno per la propria parte di iniziativa, di responsabilità e di armonizzazione. Non vorrei quindi, nella mia posizione, disquisire in astratto su ipotesi reciprocamente preclusive e neppure rivolgere moniti a chicchessia. Vorrei semplicemente dire che l’attuale convergenza può essere consolidata, che questo è compito di tutti, ma principalmente del Presidente del Consiglio in un atteggiamento di lealtà, di chiarezza e di operosità. Una operosità che mi auguro non sia frustrata dalla paralisi del Parlamento e quindi delle istituzioni; paralisi da evitare mediante la fermezza della maggioranza ed il senso di responsabilità delle varie parti politiche. Si tratta dunque di attuare il programma con il quale ci siamo presentati al Parlamento, un programma netto e severo, quale si conviene ad un momento tutto particolare della nostra storia; mentre siamo minacciati dalla degradazione, ma abbiamo pur nelle nostre mani, solo che si tenga duro quanto è necessario, il nostro avvenire e la rinascita del Paese.
</p><p class="paragraph" data-counter="3" id="p-3">

 Nei due mesi che sono trascorsi dal momento in cui il Governo ha ricevuto la fiducia dalle Camere, il quadro delle prospettive economiche non si è profondamente modificato rispetto a quello in cui avevamo inserito il programma della politica economica per quest’anno.
</p><p class="paragraph" data-counter="4" id="p-4">
 Vecchi pericoli si sono parzialmente affievoliti, mentre nuove preoccupazioni si sono aggiunte alle antiche ed hanno reso più complesso il già difficile compito del Governo. Sul fronte dei prezzi e della bilancia dei pagamenti, gli ultimi mesi del ‘74 e le prime settimane del ‘75 hanno visto miglioramenti che non avremmo osato sperare due mesi fa, ma, al tempo stesso, il sistema economico italiano sembra scricchiolare sotto il peso di una recessione che, per durata e per ampiezza, appare ormai come la più grave del dopoguerra.
</p><p class="paragraph" data-counter="5" id="p-5">
 Non vi è oggi alcuna possibilità che il nostro sistema economico, senza una tempestiva ed importante azione dei pubblici poteri, possa giungere, nel corso del ‘75, alla svolta del ciclo recessivo e vi sono, anzi, fondate preoccupazioni che, in seguito anche all’aggravarsi nello scorcio dell’ultimo anno della congiuntura internazionale, tale svolta non possa verificarsi se non nel ‘76 inoltrato.
</p><p class="paragraph" data-counter="6" id="p-6">
 In questi due anni gli investimenti rischiano di subire tagli sostanziosi, e la loro caduta minaccia di creare nel sistema vuoti deflazionistici che possono misurarsi in migliaia di miliardi.
</p><p class="paragraph" data-counter="7" id="p-7">
 Di fronte a questa situazione si adottano oramai ovunque nel mondo le terapie classiche della politica economica che, in simili casi, consistono in una potente azione di sostegno da parte della domanda pubblica ma, nelle particolari circostanze dell’economia italiana oggi, sussistono ancora ostacoli e vincoli che impediscono di seguire, senza opportune cautele, una simile politica.
</p><p class="paragraph" data-counter="8" id="p-8">
 I disastrosi deficit dei bilanci pubblici che abbiamo ereditato dal passato, frutto delle tensioni di una società esigente, ma anche di inerzie e di cattive organizzazioni; la precaria situazione dei nostri conti con l’estero e l’imponente debito internazionale del nostro Paese; le tensioni inflazionistiche che, sebbene attenuate negli ultimi mesi, minacciano sempre di riesplodere con rinnovata veemenza; le difficoltà dei meccanismi di finanziamento in mercati monetari e finanziari disorganizzati dagli alti saggi di interesse bancario; tutto questo impone di misurare tempi e dimensioni della politica di sostegno dell’economia che l’urgenza con cui vorremmo salvare il Paese dai pericoli della recessione e della disoccupazione vorrebbe invece rapida e massiccia.
</p><p class="paragraph" data-counter="9" id="p-9">
 In questa realistica valutazione delle esigenze e dei pericoli della situazione economica si spiega la cautela con cui da parte governativa si è accolto l’esito della vertenza del settore industriale
 <sup>
<a href="#curatornote-4" id="curatornote-ref-4">
   [4]
  </a>
</sup>
 . Certo, l’accordo fra le parti e le valutazioni concordi che esse hanno dato delle rispettive responsabilità in un grave momento di crisi del Paese, debbono essere giudicati positivamente come un segno incoraggiante di una necessaria distensione dei conflitti industriali, e quindi, come una premessa per la ripresa.
</p><p class="paragraph" data-counter="10" id="p-10">
 Non possiamo, tuttavia, non rilevare che vi è stato, proprio in questi mesi in cui il sistema è ancora in bilico tra l’inflazione e stabilizzazione dei prezzi, un’accelerazione, concentrata nel tempo, dei costi del lavoro. Le parti sociali hanno rivendicato la loro capacità di comprendere e di valutare, da sole, i problemi di compatibilità tra i loro comportamenti, la situazione dell’economia e la politica economica del Governo. Non resta, a questo punto, che augurarsi che le imprese non colgano l’occasione dell’aumento dei costi del lavoro per un’ulteriore escalation dei loro prezzi e dei loro listini, poiché, altrimenti, le difese contro l’inflazione, che la politica economica dello scorso anno è stata costretta ad erigere a costo di pesanti sacrifici per il nostro sviluppo, non potrebbero ora essere smantellate con la rapidità che avremmo desiderato.
</p><p class="paragraph" data-counter="11" id="p-11">
 I negoziati ancora aperti coinvolgono direttamente sindacati e Governo: è nostra intenzione arrivare ad una loro rapida conclusione in uno spirito di giustizia verso coloro che hanno redditi meno elevati: ma il Governo non può finanziare con facilità tali aumenti e deve invece affidarsi alla macchina tributaria che, nel breve periodo, si è ormai dimostrata difficilmente manovrabile.
</p><p class="paragraph" data-counter="12" id="p-12">
 Questa situazione pone il Governo davanti alla opzione di migliorare le retribuzioni e le pensioni, o di attivare più energicamente e con più immediatezza di effetti, la domanda e l’occupazione, attraverso il finanziamento di investimenti e di opere pubbliche. Tra queste esigenze diverse opereremo in modo da trovare un soddisfacente e rapido accordo con le organizzazioni sindacali.
</p><p class="paragraph" data-counter="13" id="p-13">
 Dopo una fase di elaborazione, il Governo, nelle prossime settimane, potrà deliberare i provvedimenti legislativi ed amministrativi in cui prenderà forma il suo programma di politica economica.
</p><p class="paragraph" data-counter="14" id="p-14">
 Il maggiore sostegno al reddito e all’occupazione dovrebbe essere fornito da un programma straordinario nel settore dell’edilizia abitativa per centomila nuovi alloggi da iniziare nella seconda metà di quest’anno e da completare entro i successivi 24 mesi. Esso si articolerebbe in blocchi di investimento da localizzare soprattutto nelle aree più congestionate del Paese, dove più gravi sono i problemi della disoccupazione e più serie le conseguenze della carenza degli alloggi.
</p><p class="paragraph" data-counter="15" id="p-15">
 Questo programma sarà elaborato d’intesa con le Regioni e i Comuni interessati, su suoli destinati dagli strumenti urbanistici esistenti all’edilizia economica e popolare, a cominciare da quelli già di proprietà pubblica. Esso presuppone strumenti contrattuali più agili e più rapidi di quelli normalmente previsti nelle leggi sulla contabilità pubblica.
</p><p class="paragraph" data-counter="16" id="p-16">
 Nell’ambito di una convenzione-tipo adottata da ciascuna Regione, i Comuni dovrebbero cedere le aree ai prezzi di esproprio alle imprese costruttrici e queste procedere alla realizzazione delle opere, finanziandosi con normali operazioni di credito ordinario.
</p><p class="paragraph" data-counter="17" id="p-17">
 Le abitazioni verrebbero poi acquisite per una quota dalle cooperative e dagli Istituti autonomi per le case popolari, con le facilitazioni e i contributi addizionali che saranno progressivamente messi a loro disposizione sul bilancio dello Stato. Per la quota rimanente sarebbero collocate sul mercato attraverso gli schemi previsti per l’edilizia convenzionata; anche in questo caso gli acquisti sarebbero facilitati, sia da contributi pubblici, sia attraverso le innovazioni nei meccanismi di intermediazione finanziaria che nel frattempo saranno messi a punto. Lo Stato dovrebbe garantire che tutte le abitazioni, le quali non siano collocate entro un anno dalla fine della costruzione, saranno acquistate dagli Istituti Case Popolari. In questo modo il problema del finanziamento definitivo dell’operazione potrà essere risolto nell’arco di 3-4
 
 anni, dando perciò la possibilità di scegliere il momento più adatto per consolidare i debiti bancari attraverso le opportune operazioni di collocamento di attività finanziaria a lungo termine sul mercato.
</p><p class="paragraph" data-counter="18" id="p-18">
 Con questo artificio finanziario dovrebbe essere possibile avviare fin da oggi un impegnativo programma di investimenti, senza forzare gli ancora asfittici canali del credito fondiario e, più in generale, del credito a lungo termine.
</p><p class="paragraph" data-counter="19" id="p-19">
 Invitiamo le Regioni ed i Comuni a predisporre fin d’ora proposte e programmi e ad avviare, utilizzando, se del caso, i finanziamenti della
 <span about="https://w3id.org/moro/enoam/data/142082/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/cassa-depositi-e-prestiti" typeof="deo:Reference">
  Cassa Depositi e Prestiti
 </span>
 , l’acquisizione delle aree.
</p><p class="paragraph" data-counter="20" id="p-20">
 I mezzi finanziari a lungo termine, che non sono immediatamente richiesti per l’avvio di questo programma addizionale, potranno invece essere mobilitati per il finanziamento delle opere in corso. Nell’ambito del
 <span about="https://w3id.org/moro/enoam/data/142082/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/comitato-interministeriale-per-la-programmazione-economica" typeof="deo:Reference">
  CIPE
 </span>
<sup>
<a href="#curatornote-5" id="curatornote-ref-5">
   [5]
  </a>
</sup>
 intendiamo attuare una rapida ricognizione di tali fabbisogni finanziari in modo da rimuovere il più importante ostacolo all’attività del settore delle opere pubbliche.
</p><p class="paragraph" data-counter="21" id="p-21">
 Nel tempo stesso, con nuovi strumenti legislativi, affronteremo importanti problemi in altri settori degli investimenti sociali: in primissimo luogo, in quello dell’edilizia scolastica e universitaria.
</p><p class="paragraph" data-counter="22" id="p-22">
 Altro settore primario del programma governativo è quello della politica energetica. Una serie di disegni di legge è stata già predisposta dal ministero dell’Industria e sarà prossimamente sottoposta al Consiglio dei Ministri.
</p><p class="paragraph" data-counter="23" id="p-23">
 Tali provvedimenti hanno lo scopo di ridurre i consumi interni di prodotti petroliferi in modo da limitare il deficit della bilancia commerciale, di avviare un programma di sostituzione del petrolio con altre fonti di energia, di razionalizzare gli approvvigionamenti di greggio, così da ottenere maggiori rese in termini di prodotti pesanti, e adeguare i quantitativi dei diversi prodotti ottenuti dalla raffinazione alla struttura dei fabbisogni interni.
</p><p class="paragraph" data-counter="24" id="p-24">
 Da questo programma ci attendiamo un risparmio, tra il 1975 ed il 1976, di 300-350 miliardi di lire nei costi valutari dell’approvvigionamento energetico, ottenibili attraverso la sostituzione di 4-5 milioni di tonnellate di olio combustibile consumato dall’ENEL, con metano e carbone e con la contemporanea riduzione di circa il 7% nel consumo previsto di altri prodotti petroliferi.
</p><p class="paragraph" data-counter="25" id="p-25">
 Ma la punta avanzata del programma di differenziazione nel nostro fabbisogno energetico sarà rappresentata dall’avvio di un programma che prevede l’entrata in funzione di 20 centrali elettronucleari di grande potenza
 <sup>
<a href="#curatornote-6" id="curatornote-ref-6">
   [6]
  </a>
</sup>
 .
</p><p class="paragraph" data-counter="26" id="p-26">
 Il terzo grande settore di intervento è quello della politica agricola. Selezionando correttamente le iniziative, è possibile sollecitare una risposta più rapida della produzione con una espansione del prodotto agricolo che copra una percentuale più elevata del fabbisogno interno e permetta, lungo le linee tradizionali di specializzazione del nostro Paese, di aumentare le esportazioni.
</p><p class="paragraph" data-counter="27" id="p-27">
 L’agricoltura ha bisogno di credito a tassi sopportabili e il Comitato interministeriale del credito ha provveduto proprio questa settimana a sbloccare la situazione nel campo del credito esercizio e del credito di miglioramento. Gli organi ministeriali seguono anche da vicino il problema della disponibilità fisica di alcuni fattori tecnici della produzione, come i fertilizzanti e gli antiparassitari. Dovremo, inoltre, nell’ambito del calcolo complessivo delle compatibilità finanziarie, trovare, in via prioritaria, i necessari finanziamenti per la legge sulla zootecnia e per altri interventi settoriali.
</p><p class="paragraph" data-counter="28" id="p-28">
 Nelle dichiarazioni programmatiche del Governo avevo indicato che una prima linea di difesa contro le tendenze recessive dell’economia italiana avrebbe dovuto essere trovata in provvedimenti diretti a sostenere le esportazioni e a contenere taluni consumi con un alto contenuto di importazioni. Ho già detto che sono pronti provvedimenti per ridurre di cinque-seicento milioni di dollari le importazioni energetiche; il
 <span about="https://w3id.org/moro/enoam/data/142082/v1/mention-41" class="mention person" id="mention-41" property="dcterms:references" resource="https://w3id.org/moro/enoam/data/giovanni-marcora" typeof="deo:Reference">
  ministro dell’Agricoltura
 </span>
<sup>
<a href="#curatornote-7" id="curatornote-ref-7">
   [7]
  </a>
</sup>
 e il
 <span about="https://w3id.org/moro/enoam/data/142082/v1/mention-43" class="mention person" id="mention-43" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">
  ministro del Bilancio
 </span>
<sup>
<a href="#curatornote-8" id="curatornote-ref-8">
   [8]
  </a>
</sup>
 hanno posto allo studio eventuali misure per ridurre in taluni settori le importazioni agricolo-alimentari. Ogni miliardo di importazioni risparmiate rappresenta un miliardo in più di domanda per i prodotti interni e permette di migliorare di otto-novecento milioni la bilancia dei pagamenti.
</p><p class="paragraph" data-counter="29" id="p-29">
 Miglioramenti più stabili della bilancia dei pagamenti ci attendiamo da una concentrazione, anche temporanea, di risorse pubbliche per favorire le esportazioni: una volta, infatti, conquistato il mercato, le nostre imprese potranno più facilmente tenerlo e allargare la loro quota di esportazione. Il nostro sistema economico ha dimostrato negli ultimi mesi che esso possiede ancora intatta la sua flessibilità ed una grande capacità aggressiva sui mercati internazionali. Il Governo intende, per parte sua, sostenere adeguatamente lo sforzo delle nostre imprese.
</p><p class="paragraph" data-counter="30" id="p-30">
 Già è stata attuata la decisione di fornire credito bancario, senza limitazioni di plafond, per il finanziamento a breve delle esportazioni.
</p><p class="paragraph" data-counter="31" id="p-31">
 Dovremo prossimamente valutare le risorse finanziarie da destinare al credito a medio termine richiesto per le esportazioni di macchinari e di impianti: tenuto conto della forte flessione che subirà la domanda interna di beni strumentali, riteniamo opportuno accrescere l’aiuto in questo settore delle nostre esportazioni, sia perché esse rappresentano pur sempre una posta attiva, anche se dilazionata nel tempo, della nostra bilancia valutaria, sia perché è importante prevenire il deterioramento delle strutture produttive in un settore strategico per il nostro futuro sviluppo.
</p><p class="paragraph" data-counter="32" id="p-32">
 Un duro lavoro attende dunque il Governo per la realizzazione del suo programma, ma la posta in gioco è troppo importante perché ogni sforzo non sia concentrato sull’obiettivo di una sollecita realizzazione. La svolta congiunturale può essere anticipata di molti mesi per effetto delle misure della nostra politica economica. L’ammontare degli interventi che abbiamo programmati è, in condizioni propizie, sufficiente a contenere la flessione di quest’anno e a rilanciare l’economia nel 1976.
</p><p class="paragraph" data-counter="33" id="p-33">

 Certo, non abbiamo nessuna intenzione di confondere una politica di rilancio dell’economia con una politica di facilità di gestione della pubblica finanza: siamo, anzi, consapevoli che le gravi condizioni dei nostri deficit pubblici limitano oggi l’efficacia della nostra azione congiunturale e rischiano domani di strozzare lo sviluppo del nostro sistema produttivo.
</p><p class="paragraph" data-counter="34" id="p-34">
 Non possiamo dissipare il risparmio nazionale per finanziare le inefficienze della macchina pubblica, né possiamo pretendere di sostenere a lungo il ritmo di crescita di cui l’economia sarebbe capace, ove, nel vasto settore delle attività economiche in mano pubblica, non si formino surplus da destinare alla accumulazione di capitale. Un severo lavoro di riorganizzazione dell’efficacia della spesa pubblica e, soprattutto, una dura lotta contro l’evasione fiscale, dovrà impegnarci nei prossimi anni.
</p><p class="paragraph" data-counter="35" id="p-35">
 Per l’immediato, tuttavia, il tema principale della politica economica è quello della ripresa produttiva. Tale ripresa non può essere soltanto opera del Governo; essa presuppone la collaborazione e la comprensione delle forze sociali, dopo la chiusura delle recenti lotte del lavoro, che hanno portato ad aumenti apprezzabili, che non potranno non essere riassorbiti, nei loro effetti sui costi, attraverso un aumento di produttività.
</p><p class="paragraph" data-counter="36" id="p-36">
 Un periodo di emergenza deve mobilitare tutte le energie del Paese e non soltanto quelle degli imprenditori che si industriano di fare sopravvivere le loro imprese, e di conquistare nuovi mercati, e dei lavoratori che si battono per difendere i loro posti.
</p><p class="paragraph" data-counter="37" id="p-37">
 In particolare, nuove opportunità e nuove responsabilità toccano i Governi locali nel campo della politica urbanistica, dell’edilizia, dell’agricoltura: il programma del Governo non potrà essere realizzato e, di conseguenza, i suoi obiettivi in termini di occupazione non potranno essere conseguiti, se queste opportunità non saranno colte e queste responsabilità assunte.
</p><p class="paragraph" data-counter="38" id="p-38">
 Se Governo e popolo faranno dunque il loro dovere, la salvezza è possibile. Il cammino interrotto potrà essere ripreso. Al di là della depressione, al di là dei sacrifici, equamente distribuiti, che essa impone, c’è il traguardo che avevamo intravisto al principio della nostra azione rinnovatrice; il traguardo di una società più giusta e più umana, con una forte partecipazione, con una ricca vita sociale, con una tendenziale eguaglianza di posizioni. Si riaffaccia l’ampia problematica sociale e politica che è l’essenza stessa dell’indirizzo di centro-sinistra. Se terremo duro, potremo essere autentici innovatori, avendo acquisito, con la nostra fermezza nelle ore buie, il titolo per guidare l’
 <span about="https://w3id.org/moro/enoam/data/142082/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 progredita e civile, di domani.
</p><p class="paragraph" data-counter="39" id="p-39">
 Guardando in faccia, coraggiosamente, la realtà, dobbiamo riconoscere che la stessa estrema delicatezza, la stessa fluidità che caratterizza la situazione economica del Paese si ritrova per quanto riguarda l’ordine pubblico e l’ordine democratico. Ad un tale stato di cose che raggiunge punte di grande pericolosità e mette in forse la sicurezza dei cittadini e delle istituzioni, conviene far fronte con grande determinazione. Le radici della nuova criminalità sono da ricercare nello stesso impetuoso crescere della nostra vita economico-sociale. Queste forme sono una deviazione, non necessaria e non accettabile, del processo di emancipazione in corso, dei nuovi rapporti che si vanno faticosamente assestando, e poi degli squilibri sociali, del rilucere, allettante, di miraggi di ricchezza, dell’edonismo e del cinismo dilaganti, della difficile transizione da un modello di autorità compatta ad un altro di autorità democratica ed aperta. Si tratta del resto di un fenomeno non esclusivamente italiano, anche se fare questa constatazione, in presenza della crescente insicurezza, dia una assai modesta consolazione. Se tale è il fenomeno, se il male è corrosivo e profondo, il rimedio dev’essere cercato a monte, deve riguardare la famiglia, la scuola, la società tutta intera, dev’essere preventivo prima che repressivo; ma anche rigorosamente ed efficacemente repressivo, fino a ridurre il delitto ad eccezione di una regola d’indiscutibile validità e di rapida attuazione, sì da togliere all’illecito l’incentivo del successo e dell’impunità. Che si tratti di un qualificato ed allarmante abuso di libertà, non ci indurrà certo a mettere in discussione i principi stessi di libertà utilizzando, invece, gli strumenti di lotta che un ordinato regime democratico mette, senza tradire la propria natura, a disposizione dell’autorità per la pace sociale.
</p><p class="paragraph" data-counter="40" id="p-40">
 Ciò comporta presenza, preparazione, prontezza, serenità delle forze dell’ordine ed oculatezza nel loro vigile impiego. Una polizia adeguata alle forme nuove di delinquenza non si improvvisa, ma essa viene approntata da tempo ed oggi con particolare crescente impegno. Ad essa devono andare attenzione, rispetto e solidarietà. Desidero dire, anche a nome dell’amico Gui
 <sup>
<a href="#curatornote-9" id="curatornote-ref-9">
   [9]
  </a>
</sup>
 , che nulla sarà trascurato, si tratti di leggi o di misure amministrative, e che al Governo sarà possibile trarre dall’importante contributo dei partiti, ed in prima linea, della
 <span about="https://w3id.org/moro/enoam/data/142082/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , indirizzi accettabili ed efficaci, per ridare tranquillità agli italiani.
</p><p class="paragraph" data-counter="41" id="p-41">
 Si tratta di una lunga e difficile battaglia che non si vince, ho l’obbligo di dirlo, in un giorno. Nella dolorosissima vicenda di
 <span about="https://w3id.org/moro/enoam/data/142082/v1/mention-53" class="mention place" id="mention-53" property="dcterms:references" resource="https://w3id.org/moro/enoam/data/empoli" typeof="deo:Reference">
  Empoli
 </span>
<sup>
<a href="#curatornote-10" id="curatornote-ref-10">
   [10]
  </a>
</sup>
 non si può dire certo che lo Stato fosse assente, che la lotta dovesse ancora cominciare. La lotta era, come è, in atto ed ha avuto le sue vittime. Un successo è stato, purtroppo, pagato con un alto prezzo. Soldati, come altri, sono caduti nell’adempimento del loro dovere. Io m’inchino reverente e commosso alla memoria dei due fedeli servitori dello Stato democratico. Ed in effetti lo Stato democratico è insidiato dal germe della disgregazione che porta con sé l’esasperata delinquenza dei nostri giorni, ma è poi colpito frontalmente dalla violenza politica che contesta le istituzioni, lo stesso libero ed umano modo di comporsi della convivenza sociale. È un fenomeno del quale nessuno in buona fede potrebbe disconoscere la consistenza ed il peso per la democrazia, da qualunque parte questi atti deplorevoli provengano, qualsiasi motivazione essi abbiano, a qualsiasi finalità siano indirizzati. Infatti la violenza, nella sua rozza intolleranza, altera radicalmente le regole del gioco ed è perciò del tutto inaccettabile. L’aggiornamento di comportamenti, il rafforzamento di istituti, il mutamento, ove si manifesti necessario, di leggi saranno posti a servizio della causa della libertà contro la violenza. Ma questa doverosa impostazione di carattere generale è solo apparentemente neutra, perché realismo e sensibilità politica ci fanno riconoscere la preminente impronta fascista della violenza politica. Partendo dalla miriade degli episodi in cui si manifesta, di diversa gravità, ma alcuni gravissimi, è dato identificare un chiaro piano di eversione fascista, indirizzato a bloccare le libere istituzioni ed a distorcere il corso della nostra vita democratica. Di un siffatto gravissimo fenomeno, che pesa sull’intera vita italiana, cominciamo a sapere qualcosa, ma siamo ancora lontani dal conoscere tutta la verità ed in ispecie l’entità, se esiste, com’è possibile, della componente esterna di essa.
</p><p class="paragraph" data-counter="42" id="p-42">
 È questa una durissima prova riservata all’
 <span about="https://w3id.org/moro/enoam/data/142082/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e che si inserisce come un elemento conturbante nel suo lineare processo di sviluppo democratico il quale ha condotto compostamente dalla coalizione centrista alla esperienza di centro-sinistra, sempre salvaguardando, contro qualsiasi minaccia, la libertà ed il patrimonio civile del popolo italiano. Occorre risolvere il problema, apertosi inopinatamente, del ritorno del fascismo in
 <span about="https://w3id.org/moro/enoam/data/142082/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ; non il fatto di modeste e, in fondo, innocue nostalgie, ma propriamente il ritorno del fascismo nella sua forma più dura, nella sua pretesa di dominare e rendere uniforme il Paese, svuotandolo della ricchezza della vita democratica e del dialogo politico. La resistenza a questo minaccioso attacco non è fatto di partito, ma espressione dell’opinione pubblica in generale. È richiesto un « no » netto e definitivo del Paese, che su questo terreno può essere profondamente turbato, ma non vinto.
 
 Una solidarietà elementare ed essenziale, la quale non può essere scambiata per qualsivoglia solidarietà di partiti, è posta a presidio della nostra libertà. Anche frange di destra, che non vogliono essere coinvolte in questo turpe gioco, hanno tempo e modo di dissociarsi e di esprimere lealtà verso gli istituti democratici che il popolo ha conquistato con una dura lotta e si è dato in maniera definitiva. Desidero esprimere in questa sede un tale sentimento e proposito, che il
 <span about="https://w3id.org/moro/enoam/data/142082/v1/mention-55" class="mention person" id="mention-55" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">
  Segretario Politico
 </span>
 ha nettamente richiamato e che la
 <span about="https://w3id.org/moro/enoam/data/142082/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 tutta intera condivide. Non manca alla classe dirigente democratica quella volontà politica, la quale, avvalendosi di sempre più adeguati strumenti di conoscenza e di reazione, porta alla vittoria.
</p><p class="paragraph" data-counter="43" id="p-43">
 Un’
 <span about="https://w3id.org/moro/enoam/data/142082/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 , cari amici, riassestata nella sua consistenza economica ed avviata ad una fase di giusto e razionale sviluppo, un’
 <span about="https://w3id.org/moro/enoam/data/142082/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 vittoriosa nella lotta contro il disordine ed il fascismo, può collocarsi a suo agio nel contesto europeo e tra le amiche nazioni democratiche, e dare, fedele alle alleanze nel loro duplice aspetto di sicurezza e di distensione, il suo rilevante contributo alla causa della pace e della convivenza dei popoli. È quanto si appresta a fare, in una linea di continuità che mi onora e della quale gli sono grato, il ministro
 <span about="https://w3id.org/moro/enoam/data/142082/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/mariano-rumor" typeof="deo:Reference">
  Rumor
 </span>
 , al quale auguro il migliore, meritato successo. Né vorrei trascurare il giusto e costruttivo rapporto con i
 <span about="https://w3id.org/moro/enoam/data/142082/v1/mention-58" class="mention place" id="mention-58" property="dcterms:references" resource="https://w3id.org/moro/enoam/data/paesi-del-terzo-mondo" typeof="deo:Reference">
  Paesi del terzo mondo
 </span>
 anche per quanto riguarda la disponibilità in forza di utili e rispettose intese, delle materie prime e dell’energia. A questo proposito si è aperta una fase politica nuova e potenzialmente più giusta, nella quale conviene inserirsi, con una chiara visione degli interessi nostri ed altrui, in una interdipendenza, ogni giorno, più chiara e, per tutti, ineluttabile. Il nostro Paese non ha alcuna presunzione né illusoria mania di grandezze; ma sa che c’è un posto da occupare, una possibilità da cogliere, un dovere da adempiere e che senza l’
 <span about="https://w3id.org/moro/enoam/data/142082/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 , pur nella modestia delle sue forze e risorse, l’
 <span about="https://w3id.org/moro/enoam/data/142082/v1/mention-57" class="mention place" id="mention-57" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 innanzitutto, ma anche il mondo sarebbero diversi e con una vita meno piena.
</p><p class="paragraph" data-counter="44" id="p-44">
 Ho detto, cari Amici, le cose salienti per quanto riguarda il Governo e di riflesso la situazione politica in generale. Ma questo Consiglio compie un esame secondo l’ottica propria della
 <span about="https://w3id.org/moro/enoam/data/142082/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 . Esso è chiamato appunto a stabilire degni obiettivi per i quali impegnare il partito, ma anche a dire quale debba essere la
 <span about="https://w3id.org/moro/enoam/data/142082/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 in vista dei compiti che l’attendono ed ai quali essa né può né certamente vuole sottrarsi. Quale
 <span about="https://w3id.org/moro/enoam/data/142082/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 dunque serve all’
 <span about="https://w3id.org/moro/enoam/data/142082/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ? In quale modo, in quale misura, il bene inteso interesse del partito potrà essere perseguito, sicché ne risulti al tempo stesso soddisfatto l’interesse del Paese? Credo di avere detto molto tra le righe che ho letto sin qui, ma vorrei dare qualche altra precisazione. E innanzitutto osserverò che in un’ora così grave la
 <span about="https://w3id.org/moro/enoam/data/142082/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 ha bisogno di tutta la sua forza ed unità. So bene che quest’ultima non è messa in forse dalla enunciazione vigorosa di tesi, e propositi diversi, purché fedeli alla matrice ideale, a quell’essenziale modo di essere della
 <span about="https://w3id.org/moro/enoam/data/142082/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 per il quale essa è se stessa e non altra. So bene quindi che l’unità può essere variamente articolata e graduata. E mi pare di capire che almeno una simile articolazione sia da profilarsi in questo Consiglio Nazionale. Del fatto che essa sia, presumibilmente, a lineamenti marcati, certo non mi rallegro. È noto che ho sempre cercato di favorire altri sviluppi. E tuttavia, se questa prospettiva è ineluttabile, io non posso che inchinarmi alla volontà differenziatrice, non senza ricordare che siamo alla vigilia di decisive elezioni e che quindi oggi è tanto più vero quello che del resto è vero sempre e cioè che soprattutto in un partito come la
 <span about="https://w3id.org/moro/enoam/data/142082/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 il gioco di maggioranza e minoranza non può essere concepito come contrapposizione in blocco e che, ad evitare una simile iattura, gioveranno non meno la capacità mediatrice e l’autorità rappresentativa del
 <span about="https://w3id.org/moro/enoam/data/142082/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">
  Segretario del Partito
 </span>
 che la nostra ferma volontà di non spaccare in due pezzi la
 <span about="https://w3id.org/moro/enoam/data/142082/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , del resto significativamente tutta presente nel governo del Paese. Io spero che ciò sia possibile e non dubito che tutte le correnti le quali s’impegnarono al Congresso di
 <span about="https://w3id.org/moro/enoam/data/142082/v1/mention-59" class="mention place" id="mention-59" property="dcterms:references" resource="https://w3id.org/moro/enoam/data/roma" typeof="deo:Reference">
  Roma
 </span>
 ad attenuare le asprezze e ad avviare un processo di unificazione, affronteranno con responsabile compostezza la difficile prova di una solida vita di partito in presenza di una avversa congiuntura economica ed istituzionale e di una assai impegnativa competizione elettorale. Quanto alla nostra natura e fisionomia, vorrei riconfermare che ho fiducia nel valore caratterizzante di una ispirazione cristiana, quale può essere intesa oggi alla luce delle esperienze ammonitrici che abbiamo fatto, ed in una netta impostazione popolare e democratica.
</p><p class="paragraph" data-counter="45" id="p-45">
 È nel suo complesso, questa nostra, una esperienza irriproducibile ed insostituibile: non solo utile, ma addirittura indispensabile per la salvezza e lo sviluppo della democrazia in
 <span about="https://w3id.org/moro/enoam/data/142082/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Convinti, come siamo, che a noi spetti questa funzione ed una posizione determinante, che solo il Paese potrebbe revocare, siamo bene attenti a salvaguardare in ogni confronto il significato della nostra storia, tutto quello che è il nostro essere nel passato, premessa della nostra attuale e significativa presenza. La vigorosa affermazione che il
 <span about="https://w3id.org/moro/enoam/data/142082/v1/mention-36" class="mention person" id="mention-36" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">
  Segretario del Partito
 </span>
 ha fatto, con tanta forza di emozione e di persuasione, della pluridecennale positiva funzione della
 <span about="https://w3id.org/moro/enoam/data/142082/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 mi trova consenziente. Senza di noi, a dispetto degli errori che pure abbiamo compiuto e delle cristallizzazioni delle quali non siamo riusciti a liberaci, la libertà in
 <span about="https://w3id.org/moro/enoam/data/142082/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 sarebbe stata meno sicura e l’evoluzione democratica più incerta e lenta. Ma non possiamo dimenticare che decenni sono passati e che noi abbiamo il pesante privilegio, proprio delle democrazie difficili, di assicurare la continuità del potere e più delle linee di fondo del sistema democratico occidentale come fatto essenziale di libertà. Siamo di fronte ad una più piena coscienza nel mondo del lavoro ed in quello femminile. Nuove generazioni, che non hanno vissuto le nostre esperienze, che non hanno conosciuto, come noi, la guerra esterna e quella civile, e neppure le grandi tensioni della politica internazionale, sono sulla scena della vita politica con una sensibilità profondamente diversa. Che esse non si volgano da altre parti, che esse non pervengano ad approdi diversi e meno sicuri, è certo, loro, ma anche nostra responsabilità. Avvenimenti internazionali hanno in parte modificato alcuni rigidi criteri di giudizio. La società civile è posta, più importante che prima, di fronte a quella politica. Si è fatto universale il desiderio di giustizia ed ha sorpassato il confine dello Stato, ponendosi come fatto universale in una drammatica vicenda della quale siamo partecipi. Un profondo bisogno di verità e di pulizia si fa avanti e contesta ad un tempo la ragione di Stato e, ancor più, la ragione di partito. È insomma un mondo nuovo quello nel quale siamo chiamati ad esercitare la nostra funzione. È una grande verità che si fa avanti anche se non è immune da errori. Ma gli errori, le deviazioni, gli eccessi non tolgono il valore della verità con la quale si deve fare i conti. In una parola, non possiamo trascurare il fatto che la
 <span about="https://w3id.org/moro/enoam/data/142082/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 esisterà, nella misura nella quale riuscirà a parlare con i ragazzi di 18 anni, rispettando il patrimonio di verità e di speranza che questa età felice e creativa porta con sé, con esso volendo cambiare il mondo.
</p><p class="paragraph" data-counter="46" id="p-46">
 È possibile un simile colloquio, senza fare nostro, sia pure filtrato nelle nostre amare esperienze, questo mutamento necessario delle cose? È qui il problema che ci portiamo, insoluto da un congresso all’altro, da un consiglio nazionale all’altro. Quello che porteremo alla assemblea ideologica che io accetto in luogo di un impraticabile Congresso, pure timoroso, come sono, che essa possa divenire un fatto elettorale ed un fatto elettorale confuso ed un po’ frastornante. Alla domanda, se io abbia risolto questo problema, risponderò di no. Solo lo sento e lo sento in modo acuto, con una fiducia di fondo nella bontà delle nostre scelte, nella fecondità delle nostre esperienze, ma con una estrema difficoltà e, vorrei dire, un estremo pudore nel comunicarle ai nostri continuatori. Veramente, a questo fine, non giova contarsi. Giova, forse l’umiltà di una comune, sofferta, appassionata ricerca. E forse che non cercano i giovani? Le loro verità, che qualche volta si contrappongono duramente alle nostre cristallizzate posizioni, non sono più una ricerca, non sono più un dialogo, che non un possesso sicuro e riconosciuto? È forse il bisogno di dialogo che caratterizza la nuova generazione, un dialogo intenso, che ha come limite l’intolleranza altrui. Sarà forse per questo che essa è largamente antifascista, quasi questa fosse la precondizione di ogni scelta.
</p><p class="paragraph" data-counter="47" id="p-47">
 Vien fatto di pensare che, spingendoci con la politica di centro-sinistra, con l’apporto nuovo e qualificante del
 <span about="https://w3id.org/moro/enoam/data/142082/v1/mention-61" class="mention organization" id="mention-61" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito Socialista Italiano
 </span>
 , spingendoci, dicevo, su un terreno nuovo, lontano, ma, pur nella sua lontananza, compatibile con la nostra ispirazione democratica, abbiamo allargato esternamente l’ambito del dialogo politico, venendo incontro insieme alla pressante esigenza di giustizia, di novità vitale nei rapporti sociali, che i giovani portano con sé ed i lavoratori si sforzano di attuare come protagonisti nella loro azione sindacale. È qui la validità della presenza socialista nel nostro contesto politico; una presenza rilevante e significativa della quale, accanto a quella di partiti di alta ispirazione democratica, non si potrebbe fare a meno; della quale il senso di responsabilità, nostro non meno che altrui, consentirà di non fare a meno. Per quanto riguarda i comunisti, non avendo il tempo per quello che dovrebbe essere un discorso necessariamente lungo, mi limiterò a dire che, nell’attuale situazione interna ed internazionale, è da escludere una impossibile collaborazione, ma un dialogo deve essere lasciato svolgersi tutto intero nella complessa realtà non solo politica, ma sociale e culturale. Un dialogo in termini di confronto dialettico come da maggioranza ad opposizione. È questa una posizione, del resto non nuova, lineare e sicura, che sgombra il terreno dal timore di equivoci compromessi, ma tiene aperto, nella contrapposizione ideale e politica, un discorso interessante, altra volta ho detto una conversazione, sui grandi temi del nostro sviluppo civile e del nostro assetto istituzionale.
</p><p class="paragraph" data-counter="48" id="p-48">
 Cari Amici, sono così lontane le nostre posizioni? È poi vero che sentiamo, nella
 <span about="https://w3id.org/moro/enoam/data/142082/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 , in maniera radicalmente diversa? Forse non è così, al di là dell’esasperazione di talune posizioni. Giova che anche il dialogo tra noi continui, pacatamente. Penso siamo concordi nel rifiutare un partito senza spinta ideale e senza prospettiva avvenire; un partito senza volto, ma soprattutto senza anima, senza contatti tra le generazioni. Qualcuno ci spinge, dal di fuori, ad assiderci come mera forza di stabilizzazione ed a rifiutare il confronto pungente con altre realtà ideologiche e politiche. Noi non possiamo che respingere queste sollecitazioni, siano esse pure animate da buona fede. Non vogliamo consumarci, ma restare. Una grande sfida viene dalle cose e dagli uomini nuovi o rinnovati che sono la nostra società. È veramente una grande sfida, che vale la pena di accettare, consapevoli della difficoltà che essa comporta. Si tratta infatti, cambiando, di restare noi stessi. Non giova a tal fine un semplicismo artificioso, ma occorrono e bastano quella grande serenità, pacatezza, consapevolezza e forza d’animo che sono, tutte, nella tradizione della
 <span about="https://w3id.org/moro/enoam/data/142082/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 ; che sono le qualità umane che ci devono caratterizzare, mentre affrontiamo animosamente il compito, antico e nuovo, che ci sta dinnanzi.
</p><ol id="curatorNotes">
<li about="https://w3id.org/moro/enoam/data/142082/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Mariano
   
    Rumor
   
   (1915-1990), politico italiano, presidente del Consiglio prima di Moro, ora divenuto ministro degli Esteri [Dizionario biografico degli italiani,
   <em>
    ad vocem
   </em>
   ].
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142082/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Amintore
   
    Fanfani
   
   (1908-1999), politico italiano, all’epoca era segretario della
   
    Dc
   
   [Dizionario biografico degli italiani,
   <em>
    ad vocem
   </em>
   ].
   <a href="#curatornote-ref-2">
    ↑
   </a>

</li>
<li about="https://w3id.org/moro/enoam/data/142082/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Si trattava dei lavori che avrebbero prodotto la nuova disciplina della Radiotelevisione
   
    Italia
   
   na disposta con l’emanazione della legge 14 aprile 1975, n. 103, che, tra le cose più importanti, faceva passare il controllo del servizio pubblico della Rai dal governo al parlamento.
   <a href="#curatornote-ref-3">
    ↑
   </a>

</li>
<li about="https://w3id.org/moro/enoam/data/142082/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   L’accordo interconfederale tra Confindustria e Confederazioni sindacali (cosiddetto accordo Lama-Agnelli) del 24 gennaio 1975 unificava il punto di contingenza senza mediazione governativa. Moro esprimeva qui la perplessità sugli effetti inflazionistici dell’intesa.
   <a href="#curatornote-ref-4">
    ↑
   </a>

</li>
<li about="https://w3id.org/moro/enoam/data/142082/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Comitato interministeriale per la programmazione economica (Cipe).
   <a href="#curatornote-ref-5">
    ↑
   </a>

</li>
<li about="https://w3id.org/moro/enoam/data/142082/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Ne sarebbe stata prevista la costruzione nel primo Piano energetico nazionale, approvato a fine 1975.
   <a href="#curatornote-ref-6">
    ↑
   </a>

</li>
<li about="https://w3id.org/moro/enoam/data/142082/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Giovanni Marcora (1922-1983), imprenditore e politico italiano, senatore della
   
    Dc
   
   dalla quinta all’ottava legislatura, fu
   
    ministro dell’Agricoltura
   
   dal 1974 al 1980 [Dizionario biografico degli italiani,
   <em>
    ad vocem
   </em>
   ].
   <a href="#curatornote-ref-7">
    ↑
   </a>

</li>
<li about="https://w3id.org/moro/enoam/data/142082/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Giulio Andreotti (1919-2013), politico italiano, all’epoca era
   
    ministro del Bilancio
   
   [Dizionario biografico degli italiani,
   <em>
    ad vocem
   </em>
   ].
   <a href="#curatornote-ref-8">
    ↑
   </a>

</li>
<li about="https://w3id.org/moro/enoam/data/142082/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Luigi Gui (1914-2010), politico italiano, deputato per la
   
    Dc
   
   (dal 1948 al 1976 e dal 1979 al 1983) e senatore fra il 1976 e il 1979, tra i vari incarichi ministeriali che ricoprì, vi fu la nomina a ministro della Pubblica Istruzione fra il 1962 e il 1968, della Difesa dal 1968 al 1970 e dell’Interno dal 1974 al 1976. Fu coinvolto, nella metà degli anni Settanta, nello scandalo Lockheed, ma dopo il processo venne assolto dalla Corte costituzionale (che allora svolgeva funzioni di tribunale per gli atti compiuti dai ministri nelle proprie funzioni).
   <a href="#curatornote-ref-9">
    ↑
   </a>

</li>
<li about="https://w3id.org/moro/enoam/data/142082/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce al duplice omicidio dell’appuntato Giovanni Ceravolo e del brigadiere Leonardo Falco, commesso a
   
    Empoli
   
   il 24 gennaio 1975 dal terrorista neofascista Mario Tuti, membro del gruppo del Fronte Nazionale Rivoluzionario. I due agenti erano andati ad operare una perquisizione nell’abitazione di Tuti e avrebbero dovuto procedere al suo arresto in riferimento agli attentati avvenuti nei mesi precedenti sulla linea
   
    Roma
   
   -Firenze.
   <a href="#curatornote-ref-10">
    ↑
   </a>

</li>
</ol></body></html>