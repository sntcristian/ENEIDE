<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.033" name="dcterms.relation"/><meta content="10.48678/unibo/aldomoro1.4.1.033" name="dcterms.identifier"/><meta content="Moro, Aldo, Un giudizio e un monito, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.033." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Un giudizio e un monito</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Un giudizio e un monito</h1><p class="paragraph" data-counter="1" id="p-1">Il <span about="https://w3id.org/moro/enoam/data/141033/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario politico</span> della <span about="https://w3id.org/moro/enoam/data/141033/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> on. <span about="https://w3id.org/moro/enoam/data/141033/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span><sup><a href="#curatornote-1" id="curatornote-ref-1">[1]</a></sup> ha risposto con un discorso appassionato a quello con il quale l’on. Moro aveva concluso il breve convegno dei suoi amici. Un discorso, si diceva, pieno di passione, a scapito peraltro della chiarezza. Sicché, a prescindere dal giudizio unanime della stampa che vi riconosce una dura polemica nei confronti dell’on. Moro, sembra difficile cogliere con precisione i motivi di critica e di replica per la posizione assunta dall’ex Presidente del Consiglio.</p><p class="paragraph" data-counter="2" id="p-2">Converrà peraltro chiarire che il giudizio dell’on. Moro sulla condizione del <span about="https://w3id.org/moro/enoam/data/141033/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e sulle prospettive del Congresso non è nuovo. In occasione del Convegno<sup><a href="#curatornote-2" id="curatornote-ref-2">[2]</a></sup> egli l’ha ripetuto e ribadito, senza peraltro aggiungervi punte personali al di là dei rilievi critici svolti sin dal primo momento. Il giudizio negativo riguardava e riguarda il tipo di maggioranza, meramente occasionale e di comodo, messa insieme nel gennaio scorso al di fuori di comprovate convergenze e divergenze politiche. La preoccupazione, costantemente espressa, è che questo grosso errore, non ancora corretto, sia non solo un fatto del passato, ma anche una prospettiva dell’avvenire. Insomma si teme che la logica di potere faccia chiuso un Congresso che dev’essere aperto, per consentire il formarsi di una nuova e valida maggioranza politica.</p><p class="paragraph" data-counter="3" id="p-3">Certo l’on. Moro, dicendo queste cose, individua delle responsabilità e rivolge dei moniti. E per quanto riguarda le responsabilità, in esse sono incluse anche quelle dell’on. <span about="https://w3id.org/moro/enoam/data/141033/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span>, ma accanto ad altre e neppure in modo preminente, poiché il <span about="https://w3id.org/moro/enoam/data/141033/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario politico</span> è anche in certo senso vittima degli errori propri ed altrui. Per quanto riguarda i moniti, essi s’indirizzano a tutti coloro che fecero quel che non andava fatto e potrebbero essere tentati di ripetere, con danno del <span about="https://w3id.org/moro/enoam/data/141033/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, questa deludente e pericolosa esperienza. È del tutto naturale che tra i destinatari di siffatti moniti, ed in questo caso in maniera preminente, vi sia il <span about="https://w3id.org/moro/enoam/data/141033/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario</span> del <span about="https://w3id.org/moro/enoam/data/141033/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Questa è certamente una posizione difficile e carica di responsabilità. È il rovescio della medaglia dell’onore che si riceve con l’essere chiamati a guidare il maggior <span about="https://w3id.org/moro/enoam/data/141033/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> italiano. E qui ci sia consentito dire che, per quanto riguarda lo svolgimento costruttivo del Congresso ed una sua positiva conclusione, è mancata sin’ora [<em>sic</em>] un’iniziativa ferma, autorevole e significativa dell’on. <span about="https://w3id.org/moro/enoam/data/141033/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span>. Sotto la pressione delle cose sembra che egli si sia come rassegnato, senza sforzarsi di prendere in mano gli avvenimenti e di guidarli. È mancata quella sollecita e schietta apertura verso le minoranze dissenzienti, che appare naturale e doverosa in chi voglia concorrere a costruire, senza discriminazioni, qualcosa di nuovo. A queste opposizioni poteva essere, per esempio, fatta un’offerta per quanto riguarda la gestione degli innumerevoli uffici del <span about="https://w3id.org/moro/enoam/data/141033/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>. Anche se rifiutata, sarebbe stata un gesto apprezzabile di buona volontà. Si sarebbe potuto creare e fare funzionare un vero organo di consultazione politica, nel quale si sarebbe tessuta la trama di una nuova maggioranza. Si sarebbe potuto prendere l’iniziativa per un confronto non polemico tra le varie posizioni, per accertare in anticipo quali fossero le reali prospettive di una più larga e significativa intesa. Non lo si è fatto e si è data l’impressione di rinchiudersi in quella che l’on. Moro ha chiamato una fortezza e che, sia detto con tutta schiettezza, appare veramente tale contro magari le intenzioni di coloro o di alcuni di coloro che la presidiano.</p><p class="paragraph" data-counter="4" id="p-4">Dopo aver vinto il Congresso di <span about="https://w3id.org/moro/enoam/data/141033/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> con una risicata maggioranza<sup><a href="#curatornote-3" id="curatornote-ref-3">[3]</a></sup>, l’on. Moro tese immediatamente la mano all’on. <span about="https://w3id.org/moro/enoam/data/141033/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span><sup><a href="#curatornote-4" id="curatornote-ref-4">[4]</a></sup> ed alle forze di sinistra. Vi furono difficoltà e resistenze certo, ma si avviò un nuovo corso nella vita della <span about="https://w3id.org/moro/enoam/data/141033/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="5" id="p-5">Ecco tutto. L’on. Moro non critica per il gusto di criticare, ma con intenti costruttivi. Se si potrà ancora avviare un serio discorso, malgrado i tempi siano ormai così stretti, un discorso che riguardi non solo e non tanto il suo gruppo, ma le opposizioni di sinistra, egli ne sarà lieto. Anche se ci si dovrà sempre rammaricare del tempo perduto e perciò irrecuperabile.</p><p class="paragraph" data-counter="6" id="p-6">Ci siano infine consentite due osservazioni marginali. L’on. <span about="https://w3id.org/moro/enoam/data/141033/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span>, in tutti i suoi discorsi, sembra essere ossessionato dalla visione di una presenza ingombrante dell’on. Moro, di una carica di personalismo che si metterebbe di traverso sulla via di una autentica rianimazione del <span about="https://w3id.org/moro/enoam/data/141033/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, la quale resterebbe così bloccata. Vi sarebbero a guastare le cose, ricordi, delusioni, speranze. Rassicuriamo l’on. <span about="https://w3id.org/moro/enoam/data/141033/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span> per quanto riguarda le intenzioni che sono nette e chiare. Si chiede, lo abbiamo detto e ripetiamo, non un posto distinto, ma il posto giusto che tutti i democratici cristiani devono occupare, ciascuno con le proprie esperienze e possibilità. Con quale franchezza però diciamo che ci sembra esagerato e nocivo considerare questo come una sorta di problema angoscioso e prioritario nell’assetto post-elettorale della <span about="https://w3id.org/moro/enoam/data/141033/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Vi sono ben altri temi e pericoli in un tempo che richiede una strategia intelligente e lungimirante a servizio del Paese.</p><p class="paragraph" data-counter="7" id="p-7">Ed ancora non si parli dei giochi di potere che l’on. Moro avrebbe compiuto in passato. Tutti sanno che non è vero e del resto lo si vede. Egli ha svolto il suo compito nel <span about="https://w3id.org/moro/enoam/data/141033/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> e nel Governo nel modo più distaccato e più liberale. Si possono dire polemicamente tante cose, ma è meglio non dirne una assurda.</p><ol id="curatorNotes"><li about="https://w3id.org/moro/enoam/data/141033/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Flaminio Piccoli (1915-2000), partigiano, giornalista, esponente politico della Democrazia cristiana, di cui fu eletto segretario il 19 gennaio 1969.] <a href="#curatornote-ref-1">↑</a></li><li about="https://w3id.org/moro/enoam/data/141033/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al convegno romano dei morotei del 23 maggio 1969 (ved. <em>supra</em>). <a href="#curatornote-ref-2">↑</a></li><li about="https://w3id.org/moro/enoam/data/141033/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al congresso di Firenze della Democrazia cristiana, del 23-28 ottobre 1959. In quella occasione Moro, che guidava i dorotei, ottenne 52 consiglieri, Fanfani 36, due le altre liste. <a href="#curatornote-ref-3">↑</a></li><li about="https://w3id.org/moro/enoam/data/141033/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Amintore Fanfani (1908-1999), economista, esponente politico della Democrazia cristiana, dal 5 giugno 1968 era presidente del Senato. <a href="#curatornote-ref-4">↑</a></li></ol></body></html>