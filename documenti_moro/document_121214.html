<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.214" name="dcterms.relation"/><meta content="10.48678/unibo/aldomoro1.2.1.214" name="dcterms.identifier"/><meta content="Moro, Aldo, Articolo sull’emigrazione per la «Stampa Cattolica settimanale», in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.214." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Articolo sull’emigrazione per la «Stampa cattolica settimanale»</title>
<div id="mentionMeta"><meta about="https://w3id.org/moro/enoam/data/organizzazione-per-la-cooperazione-economica-europea" typeof="foaf:Organization"/><meta about="https://w3id.org/moro/enoam/data/organizzazione-per-la-cooperazione-economica-europea" content="OECE" property="rdfs:label"/><meta about="https://w3id.org/moro/enoam/data/organizzazione-per-la-cooperazione-economica-europea" property="owl:sameAs" resource="http://www.wikidata.org/entity/Q3057312"/><meta about="https://w3id.org/moro/enoam/data/organizzazione-internazionale-del-lavoro" typeof="foaf:Organization"/><meta about="https://w3id.org/moro/enoam/data/organizzazione-internazionale-del-lavoro" content="Organizzazione Internazionale del Lavoro" property="rdfs:label"/><meta about="https://w3id.org/moro/enoam/data/organizzazione-internazionale-del-lavoro" property="owl:sameAs" resource="http://www.wikidata.org/entity/Q54129"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Articolo sull’emigrazione per la «Stampa cattolica settimanale»</h1><p class="paragraph" data-counter="1" id="p-1">Uno degli aspetti più importanti dell’emigrazione è oggi quello che potrebbe definirsi l’aspetto internazionale. Mentre una volta gli spostamenti di lavoratori interessavano in fondo solo il paese d’origine e quello di immigrazione, oggi sono di tale importanza tutti i problemi inerenti alla mano d’opera che anche gli Stati non direttamente coinvolti, in un senso o nell’altro, nei movimenti migratori, hanno interesse a una soluzione di tali problemi in un piano internazionale. Per questo con grande soddisfazione abbiamo visto i problemi dell’esuberanza della mano d’opera europea ed italiana in specie divenire oggetto di trattazione presse l’<span about="https://w3id.org/moro/enoam/data/121214/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/organizzazione-per-la-cooperazione-economica-europea" typeof="deo:Reference">O.E.C.E.</span><sup><a href="#curatornote-1" id="curatornote-ref-1">[1]</a></sup> e l’<span about="https://w3id.org/moro/enoam/data/121214/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/organizzazione-internazionale-del-lavoro" typeof="deo:Reference">Ufficio Internazionale del Lavoro</span><sup><a href="#curatornote-2" id="curatornote-ref-2">[2]</a></sup>, organismi questi che si dispongono a dare al nostro Paese per tale fine ogni possibile assistenza, la quale sarà naturalmente tanto più utile e gradita, quanto più verrà rivolta ad obbiettivi concreti, quanto più curerà di realizzare, nei territori più adatti, la congiunzione dei tre fattori della produzione con un felice impiego della mano d’opera italiana.</p><p class="paragraph" data-counter="2" id="p-2">Per lo più i paesi d’immigrazione sono tuttora nell’impossibilità di far fronte alle necessità finanziarie. Questi paesi in genere non hanno potuto accumulare durante la guerra capitali sufficienti a finanziare un’immigrazione in grande stile verso il proprio territorio. D’altra parte anche i paesi d’emigrazione, primo fra tutti l’<span about="https://w3id.org/moro/enoam/data/121214/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, non hanno la possibilità di finanziare le proprie correnti migratorie.</p><p class="paragraph" data-counter="3" id="p-3">È evidente infatti che l’impiego di capitali italiani all’estero non può che essere molto limitato così come naturalmente limitato è l’inserimento della mano d’opera italiana in un paese straniero che provveda da sé, avendo un ritmo ascendente di vita economica, ai necessari finanziamenti. Per avere una emigrazione, non imponente, almeno consistente occorre contare sull’impiego nei luoghi più adatti di capitali internazionali.</p><p class="paragraph" data-counter="4" id="p-4">Naturalmente da parte nostra, non si trascura di offrire oltre che il contributo del lavoro in senso stretto, anche quello della tecnica colonizzatrice che possiamo ben dire sia in <span about="https://w3id.org/moro/enoam/data/121214/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> particolarmente avanzata. Organi adatti già esistono ed ora si studia la forma migliore per inserirli strutturalmente nell’ambito degli istituti che presiedono nel nostro Paese all’emigrazione.</p><p class="paragraph" data-counter="5" id="p-5">Tutto questo lascia intendere come ben mutate siano le condizioni in cui si svolgeva l’emigrazione 50 anni fa e quelle in cui si svolge oggi.</p><p class="paragraph" data-counter="6" id="p-6">Allora interessati a un dato movimento migratorio non erano nemmeno i due Stati se non indirettamente, in quanto i movimenti stessi avvenivano fra le due collettività, senza che si verificasse alcun intervento statale. Oggi invece si tratta di raggiungere da un lato accordi di emigrazione con quegli Stati che siano in grado di assorbire mano d’opera straniera, dall’altro di ricorrere alle collaborazioni di quegli altri Stati che abbiano invece esuberanza di capitali da investire all’estero.</p><ol id="curatorNotes"><li about="https://w3id.org/moro/enoam/data/121214/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’OECE è l’Organizzazione per la cooperazione economica europea, istituita il 16 aprile 1948 a Parigi. <a href="#curatornote-ref-1">↑</a></li><li about="https://w3id.org/moro/enoam/data/121214/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’Ufficio internazionale del lavoro è il segretariato permanente dell’Organizzazione internazionale del Lavoro, fondata nel 1919 e divenuta l’agenzia specializzata sui temi del lavoro e della politica sociale delle Nazioni Unite.  <a href="#curatornote-ref-2">↑</a></li></ol></body></html>