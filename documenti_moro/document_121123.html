<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.123" name="dcterms.relation"/><meta content="10.48678/unibo/aldomoro1.2.1.123" name="dcterms.identifier"/><meta content="Moro, Aldo, [La libertà di stampa. Il sequestro preventivo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.123." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La libertà di stampa. Il sequestro preventivo]</title>
<div id="mentionMeta"><meta about="https://w3id.org/moro/enoam/data/gustavo-ghidini" typeof="foaf:Person"/><meta about="https://w3id.org/moro/enoam/data/gustavo-ghidini" content="Gustavo Ghidini" property="rdfs:label"/><meta about="https://w3id.org/moro/enoam/data/gustavo-ghidini" property="owl:sameAs" resource="http://www.wikidata.org/entity/Q3779955"/><meta about="https://w3id.org/moro/enoam/data/gustavo-ghidini" content="Ghidini, Gustavo" property="skos:prefLabel"/><meta about="https://w3id.org/moro/enoam/data/giuseppe-grassi" typeof="foaf:Person"/><meta about="https://w3id.org/moro/enoam/data/giuseppe-grassi" content="Giuseppe Grassi" property="rdfs:label"/><meta about="https://w3id.org/moro/enoam/data/giuseppe-grassi" property="owl:sameAs" resource="http://www.wikidata.org/entity/Q2544332"/><meta about="https://w3id.org/moro/enoam/data/giuseppe-grassi" content="giuseppe-grassi_res-42b02af4-87ee-11dc-8e9d-0016357eee51" property="wdt:P1986"/><meta about="https://w3id.org/moro/enoam/data/giuseppe-grassi" content="Grassi, Giuseppe" property="skos:prefLabel"/><meta about="https://w3id.org/moro/enoam/data/tomaso-perassi" typeof="foaf:Person"/><meta about="https://w3id.org/moro/enoam/data/tomaso-perassi" content="Tomaso Perassi" property="rdfs:label"/><meta about="https://w3id.org/moro/enoam/data/tomaso-perassi" property="owl:sameAs" resource="http://www.wikidata.org/entity/Q3992572"/><meta about="https://w3id.org/moro/enoam/data/tomaso-perassi" content="tomaso-perassi" property="wdt:P1986"/><meta about="https://w3id.org/moro/enoam/data/tomaso-perassi" content="Perassi, Tomaso" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La libertà di stampa. Il sequestro preventivo]</h1><p class="paragraph" data-counter="1" id="p-1">Dichiaro<sup><a href="#curatornote-1" id="curatornote-ref-1">[1]</a></sup> che noi voteremo contro l’emendamento dell’onorevole <span about="https://w3id.org/moro/enoam/data/121123/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/gustavo-ghidini" typeof="deo:Reference">Ghidini</span><sup><a href="#curatornote-2" id="curatornote-ref-2">[2]</a></sup> ed a favore dell’emendamento dell’onorevole <span about="https://w3id.org/moro/enoam/data/121123/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span><sup><a href="#curatornote-3" id="curatornote-ref-3">[3]</a></sup> nella sua formulazione ultima. Credo che non sia più il caso di giustificare le ragioni per le quali non abbiamo potuto accettare l’emendamento <span about="https://w3id.org/moro/enoam/data/121123/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/tomaso-perassi" typeof="deo:Reference">Perassi</span><sup><a href="#curatornote-4" id="curatornote-ref-4">[4]</a></sup>, poi ritirato. Pensiamo che sia eccessivamente restrittivo e non corrispondente alle esigenze di difesa della collettività, gravi e serie quanto le esigenze di difesa della libertà, un regime della stampa, nel quale all’autorità giudiziaria sia consentito di intervenire soltanto a seguito di sentenza irrevocabile.</p><p class="paragraph" data-counter="2" id="p-2">Da un altro punto di vista noi siamo favorevoli all’espressione ultima adoperata dall’onorevole <span about="https://w3id.org/moro/enoam/data/121123/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span> – reati anziché delitti – in quanto vi possono essere delle ipotesi di contravvenzioni per le quali, in vista della possibilità che hanno di incidere (mi riferisco a quanto ho detto stamattina sull’educazione della gioventù e sul buon costume)<sup><a href="#curatornote-5" id="curatornote-ref-5">[5]</a></sup> sulla dignità della persona e sugli interessi della comunità, la legge sulla stampa ritenga opportuno autorizzare il sequestro da parte dell’autorità giudiziaria. Ho appena bisogno di osservare che con questa norma costituzionale noi non impegniamo la futura legge sulla stampa, alla quale offriamo soltanto una possibilità, di cui dovrà fare un uso molto discreto. Essa determinerà espressamente – come è detto nell’emendamento <span about="https://w3id.org/moro/enoam/data/121123/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span> – le figure di reati, delitti e contravvenzioni, per i quali intende concedere, per la difesa della collettività (e noi soggiungiamo: della moralità), all’autorità giudiziaria questo potere di sequestro, del quale si parla nell’emendamento <span about="https://w3id.org/moro/enoam/data/121123/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giuseppe-grassi" typeof="deo:Reference">Grassi</span>.</p><p class="paragraph" data-counter="3" id="p-3">Voteremo<sup><a href="#curatornote-6" id="curatornote-ref-6">[6]</a></sup> contro la soppressione del quarto comma dell’articolo 16. Ci rendiamo conto delle ragioni di delicatezza e di sensibilità, per le esigenze di libertà che noi tutti vogliamo garantite, che hanno spinto i nostri colleghi a chiedere la soppressione del quarto comma dell’articolo 16. E noi siamo, come loro, preoccupati che un abuso, da parte della polizia, possa infirmare la libertà di stampa che tutti vogliamo piena. Ma, da un altro punto di vista, non possiamo non aver presenti delle esigenze fondamentali, di difesa della collettività di fronte a taluni casi che presentino tali caratteri di urgenza e di necessità, da non consentire un tempestivo intervento dell’autorità giudiziaria. È un voto al quale noi ci associamo quello formulato da alcuni colleghi questa mattina, che vi siano dei magistrati addetti a questo lavoro. Vorremmo che così fosse; ma, poiché abbiamo la esperienza la quale ci dice del lento, lentissimo lavoro della magistratura, non possiamo sottrarre al potere esecutivo – che speriamo, ed anzi siamo certi, ne farà, in regime democratico, un uso estremamente discreto – questo potere per casi eccezionali di necessità e di urgenza. Questo potere, del resto, corrisponde ad altro analogo che noi abbiamo conferito al medesimo potere esecutivo in ordine ad altre libertà di stampa. Così per la libertà personale. Anche lì, attraverso qualche tentennamento, attraverso qualche esitazione, siamo tuttavia giunti a riconoscere la necessità che in casi eccezionali di necessità e di urgenza al potere esecutivo sia dato di prendere quelle misure provvisorie, le quali peraltro debbono essere comunicate all’autorità giudiziaria e da questa convalidate. Anche in questo comma dell’articolo 16 vi è una analoga precauzione. L’autorità giudiziaria è in ogni caso chiamata a conoscere del provvedimento, che dev’essere nel più breve termine convalidato. Guardando dunque a questa situazione, avendo presente questa necessità di un intervento tempestivo, che in taluni casi è assolutamente indispensabile, temendo che l’autorità giudiziaria non possa provvedere essa stessa con la necessaria sollecitudine, nella certezza che la convalida che l’autorità-giudiziaria deve dare al provvedimento sia di remora nei confronti di quei funzionari i quali volessero abusare di questo potere – funzionari i quali del resto rispondono personalmente, a norma dell’articolo 22<sup><a href="#curatornote-7" id="curatornote-ref-7">[7]</a></sup> – noi voteremo in favore del quarto comma dell’articolo 16.</p><ol id="curatorNotes"><li about="https://w3id.org/moro/enoam/data/121123/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito alimentato dall’onorevole Gustavo Ghidini a sostegno della formula originaria proposta dall’onorevole Grassi che prevedeva la parola <strong>«</strong>delitti<strong>»</strong>. <a href="#curatornote-ref-1">↑</a></li><li about="https://w3id.org/moro/enoam/data/121123/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Gustavo Ghidini (1875-1965), avvocato, politico, deputato all’Assemblea costituente per il gruppo del partito socialista italiano di unità proletaria. In seguito alla scissione interna ai socialisti, dal 3 febbraio 1947 appartenente al gruppo parlamentare del partito socialista dei lavoratori italiani.  <a href="#curatornote-ref-2">↑</a></li><li about="https://w3id.org/moro/enoam/data/121123/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Grassi (1883-1950), avvocato, politico, deputato all’Assemblea costituente per il gruppo dell’Unione democratica nazionale. Si veda la voce del DBI, a firma Gaetano Quagliarello, vol. 58, 2002. <a href="#curatornote-ref-3">↑</a></li><li about="https://w3id.org/moro/enoam/data/121123/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Tomaso Perassi (1886-1960), giurista, docente universitario, politico, deputato all’Assemblea costituente per il gruppo repubblicano. Si veda la voce del DBI, a firma Fulco Lanchester, vol. 82, 2015. L’emendamento proposto da Perassi, assieme ai colleghi del gruppo repubblicano, Aurelio Natoli, Cipriano Facchinetti, Giuseppe Chiostergi, Randolfo Pacciardi, Giovanni Conti, Ugo De Mercurio, Giuseppe Salvatore Bellusci, Aldo Spallicci, Cino Macrelli, prevedeva la sostituzione del comma terzo con il seguente testo: «Il sequestro della edizione dei giornali o di altri stampati, la cui pubblicazione sia eseguita con l’osservanza delle formalità prescritte dalla legge, non può aver luogo che per sentenza irrevocabile dell’Autorità giudiziaria»; la sostituzione del comma quarto con il seguente testo: «Tuttavia nei casi di reati di istigazione a commettere delitti o di pubblicazione oscena, il sequestro dell’edizione di giornali o di altri stampati può essere disposto dal pubblico ministero o dal giudice all’inizio o nel corso del procedimento penale». <a href="#curatornote-ref-4">↑</a></li><li about="https://w3id.org/moro/enoam/data/121123/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Si veda l’intervento di Moro nella seduta antimeridiana di lunedì 14 aprile 1947.  <a href="#curatornote-ref-5">↑</a></li><li about="https://w3id.org/moro/enoam/data/121123/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul comma quarto e sull’emendamento proposto dai socialdemocratici del partito socialista dei lavoratori italiani onorevoli Gustavo Ghidini, Edgardo Lami Starnuti, Roberto Tremelloni, Angelo Carboni e Arrigo Cairo. <a href="#curatornote-ref-6">↑</a></li><li about="https://w3id.org/moro/enoam/data/121123/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 22 del progetto di Costituzione recita al comma primo: “I dipendenti dello Stato e degli enti pubblici sono personalmente responsabili, secondo le leggi penali, civili e amministrative, degli atti compiuti in violazione di diritti. Lo Stato e gli enti pubblici garantiscono il risarcimento dei danni arrecati dai loro dipendenti”; al comma secondo: “La legge determina le condizioni e i modi per la riparazione degli errori giudiziari”.  <a href="#curatornote-ref-7">↑</a></li></ol></body></html>