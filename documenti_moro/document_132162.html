<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.162" name="dcterms.relation"/><meta content="10.48678/unibo/aldomoro1.3.2.162" name="dcterms.identifier"/><meta content="Moro, Aldo, [Resoconto del discorso tenuto a Roma ai Coltivatori Diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.162." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Roma ai Coltivatori Diretti</title>
<div id="mentionMeta"><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/mercato-europeo-comune" typeof="foaf:Organization"/><meta about="https://w3id.org/moro/enoam/data/mercato-europeo-comune" content="MEC" property="rdfs:label"/><meta about="https://w3id.org/moro/enoam/data/mercato-europeo-comune" property="owl:sameAs" resource="http://www.wikidata.org/entity/Q955276"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Roma ai Coltivatori Diretti</h1><p class="paragraph" data-counter="1" id="p-1">L’on. Moro, dopo avere espresso il suo apprezzamento e la sua riconoscenza per l’<span about="https://w3id.org/moro/enoam/data/132162/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/coldiretti" typeof="deo:Reference">Organizzazione dei Coltivatori Diretti</span>, con la quale ha avuto modo di collaborare con fecondi risultati nel corso di molti anni, ha rivolto il suo augurale saluto al Presidente on. <span about="https://w3id.org/moro/enoam/data/132162/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Bonomi</span>, che va riprendendo la sua intensa attività. Egli ha poi ricordato l’azione rivendicativa, svolta con vigore e compostezza insieme, dai <span about="https://w3id.org/moro/enoam/data/132162/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> e che è stata coronata da successo, in quanto mano a mano traguardi importanti sul terreno economico e della sicurezza sociale sono stati raggiunti. Si è trattato certo di una conquista graduale, di una gradualità che talvolta ha messo alla prova la pazienza e la moderazione di questa benemerita categoria di lavoratori autonomi. Eppure, per un governo responsabile, questo era il solo possibile ritmo di sviluppo, tenuto conto della ricchezza delle risorse nazionali e del loro accrescimento.</p><p class="paragraph" data-counter="2" id="p-2">Certo erano e sono comprensibili le rivendicazioni del mondo rurale inserite nel generale moto di elevazione che ha scosso e scuote la società italiana in trasformazione in una universale riaffermazione dei diritti umani. E tuttavia era ed è necessario il loro inquadramento in un ordine complessivo, il quale esige che talvolta questa o quella richiesta sia accantonata (ma non annullata), per essere ripresa al momento opportuno. È importante che nulla sia dimenticato, nulla trascurato, nulla messo ai margini della vita sociale. È importante che non sia perduto un minuto o un’occasione, se essi offrono la possibilità di fare un passo avanti sulla via della giustizia e solidarietà sociale.</p><p class="paragraph" data-counter="3" id="p-3">L’on. Moro ha ricordato che su questa solidarietà, tante volta invocata dai coltivatori, è stata fatta operare quando alla società italiana è stato chiesto di tener conto delle legittime attese del mondo rurale e di fare giuste rinunzie, perché queste esigenze di eguaglianza potessero essere gradualmente soddisfatte.</p><p class="paragraph" data-counter="4" id="p-4">Il Presidente del Consiglio ha richiamato le varie tappe del cammino dei <span about="https://w3id.org/moro/enoam/data/132162/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> sulla via della sicurezza sociale e cioè le pensioni, per le quali la collettività ha assunto a proprio carico il deficit, l’assistenza sanitaria e, ora, in vicina prospettiva, gli assegni famigliari per i quali ha confermato l’inizio già annunziato alle Camere per il 1 gennaio 1967. Quest’ultima misura tende, oltre tutto, a combattere l’invecchiamento delle popolazioni rurali, l’esodo dei giovani, il quale comprometterebbe non solo l’economia, ma lo stesso equilibrio sociale e politico del nostro Paese.</p><p class="paragraph" data-counter="5" id="p-5">Il Presidente del Consiglio, nel rilevare le mete raggiunte, pur riconoscendo che la parità dei redditi non è stata ancora purtroppo realizzata, ha dichiarato che l’eliminazione di questo dislivello è una delle finalità fondamentali della programmazione, la quale peraltro richiede un rigoroso ordine di priorità e deve potersi svolgere in un’area sufficiente di tempo che non si esaurisca nel primo piano quinquennale.</p><p class="paragraph" data-counter="6" id="p-6">Il Presidente del Consiglio ha poi ricordato le possibilità offerte, accanto ad indubbie difficoltà, dal <span about="https://w3id.org/moro/enoam/data/132162/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">MEC</span> agricolo e che debbono poter essere utilizzate attraverso una organica azione dei pubblici poteri e la vivace e pronta iniziativa dei produttori agricoli.</p><p class="paragraph" data-counter="7" id="p-7">L’on. Moro ha concluso rilevando che l’opera della <span about="https://w3id.org/moro/enoam/data/132162/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> non si è esaurita e non si esaurisce in una serie, pur rilevante, di rivendicazioni economiche, ma si è caratterizzata e si caratterizza per la viva sensibilità ai valori morali, religiosi e patriottici. È su questa base spirituale, che si armonizza con la ordinata e responsabile azione rivendicativa, che la <span about="https://w3id.org/moro/enoam/data/132162/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> ha difeso in questi anni e difende oggi la libertà come condizione di ogni progresso e genuina espressione della dignità umana.</p></body></html>