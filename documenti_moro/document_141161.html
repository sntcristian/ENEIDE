<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.161" name="dcterms.relation"/><meta content="10.48678/unibo/aldomoro1.4.1.161" name="dcterms.identifier"/><meta content="Moro, Aldo, [Brindisi in onore del ministro degli Esteri ungherese, János Péter], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.161." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Brindisi in onore del ministro degli Esteri ungherese, János Péter]</title>
<div id="mentionMeta"><meta about="https://w3id.org/moro/enoam/data/janos-peter" typeof="foaf:Person"/><meta about="https://w3id.org/moro/enoam/data/janos-peter" content="János Péter" property="rdfs:label"/><meta about="https://w3id.org/moro/enoam/data/janos-peter" property="owl:sameAs" resource="http://www.wikidata.org/entity/Q6319804"/><meta about="https://w3id.org/moro/enoam/data/janos-peter" content="Peter, Janos" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/budapest" typeof="dcterms:Location"/><meta about="https://w3id.org/moro/enoam/data/budapest" content="Budapest" property="rdfs:label"/><meta about="https://w3id.org/moro/enoam/data/budapest" property="owl:sameAs" resource="http://www.wikidata.org/entity/Q1781"/><meta about="https://w3id.org/moro/enoam/data/ungheria" typeof="dcterms:Location"/><meta about="https://w3id.org/moro/enoam/data/ungheria" content="Ungheria" property="rdfs:label"/><meta about="https://w3id.org/moro/enoam/data/ungheria" property="owl:sameAs" resource="http://www.wikidata.org/entity/Q28"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa Occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Brindisi in onore del ministro degli Esteri ungherese, János Péter]</h1><p>Signor <span about="https://w3id.org/moro/enoam/data/141161/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/janos-peter" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">mi è gradito rinnovarLe, anche a nome del Governo italiano il più cordiale benvenuto a <span about="https://w3id.org/moro/enoam/data/141161/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> e di esprimerLe la mia viva soddisfazione per questa nuova occasione di scambi di vedute tra noi. Ricordo con grandissimo piacere i nostri interessanti colloqui del maggio scorso e il mio soggiorno a <span about="https://w3id.org/moro/enoam/data/141161/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/budapest" typeof="deo:Reference">Budapest</span><sup><a href="#curatornote-2" id="curatornote-ref-2">[2]</a></sup>. Questi nostri contatti costituiscono testimonianza del comune impegno a promuovere proficui rapporti in tutti i settori fra i nostri due Paesi.</p><p class="paragraph" data-counter="2" id="p-2">Le relazioni tra l’<span about="https://w3id.org/moro/enoam/data/141161/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/ungheria" typeof="deo:Reference">Ungheria</span> e l’<span about="https://w3id.org/moro/enoam/data/141161/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> affondano le loro radici, fra l’altro, nella comune lotta per l’indipendenza e traggono oggi alimento dalla volontà dei nostri popoli di dare un vigoroso contributo all’ordinato progresso della società internazionale. Sono certo che le nostre conversazioni saranno fruttuose proprio in vista di questo altissimo fine. Al di là delle differenze di sistema sociale e di impegno politico internazionale, noi ci ritroviamo nella comune convinzione che la pace può e deve essere garantita, ispirandosi ai valori di libertà ed indipendenza, esplorando con realismo e senso di responsabilità tutte le possibilità di intesa tra i popoli, animando il dialogo internazionale, perseguendo una sicurezza fondata su giusti equilibri, ma soprattutto su reciproca fiducia.</p><p class="paragraph" data-counter="3" id="p-3">Credo di poter affermare che l’<span about="https://w3id.org/moro/enoam/data/141161/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha dato sempre prova con coerenza e fermezza, di credere nel valore di un simile incontro costruttivo, nonostante gli ostacoli che talvolta lo hanno reso e lo rendono difficile. Le relazioni che si sono andate sviluppando negli ultimi anni fra l’<span about="https://w3id.org/moro/enoam/data/141161/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/ungheria" typeof="deo:Reference">Ungheria</span> e l’<span about="https://w3id.org/moro/enoam/data/141161/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ne sono eloquente conferma. Stiamo affrontando infatti con grande cura i molteplici aspetti della collaborazione tra le nostre due economie. I dati statistici sono confortanti; ma vorrei sottolineare che, al di là del dato numerico, vi è in ciascuno di noi, come nei nostri operatori economici, la volontà di non tralasciare alcuno sforzo per sviluppare la nostra cooperazione in una forma vasta ed organica di felici realizzazioni. Auspichiamo anche che le nostre relazioni culturali e i rapporti umani tra i nostri due popoli fioriscano sempre più. E mi consenta di rammentare a questo proposito la gradevole impressione che ho riportato dalla visita in alcune scuole a <span about="https://w3id.org/moro/enoam/data/141161/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/budapest" typeof="deo:Reference">Budapest</span>, ove l’italiano viene studiato non solo con grande impegno, ma anche con calda simpatia.</p><p class="paragraph" data-counter="4" id="p-4">Questo intrecciarsi di rapporti bilaterali deve indurci ad allargare la nostra visione, sicché taluni positivi risultati del dialogo europeo, verificatisi negli ultimi tempi, diano tutti i loro frutti. Non possiamo nasconderci certo che sono ancora aperti problemi, legati ad alcuni dati della realtà politica ed ai sentimenti dei popoli, la cui soluzione condiziona l’accrescimento della fiducia ed il consolidamento della pace. Essi debbono essere affrontati. Per quanto riguarda poi le realtà, delle quali bisogna tenere conto in una concreta valutazione della situazione attuale, vorrei ricordare l’importanza che noi attribuiamo al procedere dell’<span about="https://w3id.org/moro/enoam/data/141161/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa occidentale</span> verso una <span about="https://w3id.org/moro/enoam/data/141161/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-3" id="curatornote-ref-3">[3]</a></sup>; ma una <span about="https://w3id.org/moro/enoam/data/141161/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> aperta, tale da promuovere rapporti liberi, flessibili e fiduciosi e da contribuire alla stabilità in <span about="https://w3id.org/moro/enoam/data/141161/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel mondo. La pace del resto è indivisibile e quindi è nostro compito di promuoverla ovunque. Noi vediamo infatti che le tensioni in atto, in specie in zone a noi vicine, sono piene di riflessi sul dialogo europeo al quale ci applichiamo con sincero ingegno.</p><p class="paragraph" data-counter="5" id="p-5">In questo spirito guardiamo con viva simpatia alla prospettiva di una Conferenza di tutti gli Stati interessati ai destini dell’<span about="https://w3id.org/moro/enoam/data/141161/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">Europa</span><sup><a href="#curatornote-4" id="curatornote-ref-4">[4]</a></sup>; una Conferenza alla cui impostazione stiamo lavorando da tempo con vera convinzione, ricercando come possa esserne assicurato l’auspicato successo. Cerchiamo per questo di rimuovere le residue difficoltà, che reputiamo superabili, se vi sia buona volontà da parte di tutti. Confidiamo che in <span about="https://w3id.org/moro/enoam/data/141161/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> sia condiviso il nostro desiderio di individuare modi efficaci, per accelerare questa opera e rendere fruttuose le molteplici iniziative intraprese sin qui.</p><p class="paragraph" data-counter="6" id="p-6">A questi sentimenti, e soprattutto a questo comune impegno per la pace e per lo sviluppo di rapporti di amicizia tra i popoli, saranno improntate le nostre conversazioni che, ne sono sicuro, si dimostreranno, oltre che gradevoli, quanto mai utili.</p><p class="paragraph" data-counter="7" id="p-7">In questa certezza desidero levare il calice alla prosperità e alle fortune del popolo ungherese, alla sincera amicizia di ieri e di oggi fra i nostri due popoli, alla salute e al personale benessere di <span about="https://w3id.org/moro/enoam/data/141161/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/janos-peter" typeof="deo:Reference">Vostra Eccellenza</span>.</p><ol id="curatorNotes"><li about="https://w3id.org/moro/enoam/data/141161/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> János Péter (1910-1999), diplomatico, ex vescovo calvinista, dal 1961 era ministro degli Esteri dell’Ungheria. <a href="#curatornote-ref-1">↑</a></li><li about="https://w3id.org/moro/enoam/data/141161/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il viaggio di Moro a Budapest risaliva al 13-15 maggio 1970. <a href="#curatornote-ref-2">↑</a></li><li about="https://w3id.org/moro/enoam/data/141161/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-3">↑</a></li><li about="https://w3id.org/moro/enoam/data/141161/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-4">↑</a></li></ol></body></html>