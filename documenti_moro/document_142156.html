<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.156" name="dcterms.relation"/><meta content="10.48678/unibo/aldomoro1.4.2.156" name="dcterms.identifier"/><meta content="Moro, Aldo, [Solidarietà al Friuli], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Solidarietà alFriuli]</title>
<div id="mentionMeta">
<meta about="https://w3id.org/moro/enoam/data/friuli" typeof="dcterms:Location"/>
<meta about="https://w3id.org/moro/enoam/data/friuli" content="Friuli" property="rdfs:label"/>
<meta about="https://w3id.org/moro/enoam/data/friuli" property="owl:sameAs" resource="http://www.wikidata.org/entity/Q160570"/>
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/udine" typeof="dcterms:Location"/>
<meta about="https://w3id.org/moro/enoam/data/udine" content="Udine" property="rdfs:label"/>
<meta about="https://w3id.org/moro/enoam/data/udine" property="owl:sameAs" resource="http://www.wikidata.org/entity/Q2790"/>
<meta about="https://w3id.org/moro/enoam/data/forze-armate-italiane" typeof="foaf:Organization"/>
<meta about="https://w3id.org/moro/enoam/data/forze-armate-italiane" content="Forze Armate italiane" property="rdfs:label"/>
<meta about="https://w3id.org/moro/enoam/data/forze-armate-italiane" property="owl:sameAs" resource="http://www.wikidata.org/entity/Q349511"/>
<meta about="https://w3id.org/moro/enoam/data/fiera-dell-agricoltura-di-foggia" typeof="dcterms:Location"/>
<meta about="https://w3id.org/moro/enoam/data/fiera-dell-agricoltura-di-foggia" content="Fiera dell'agricoltura di Foggia" property="rdfs:label"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Solidarietà al
 
  Friuli
 
 ]
</h1><p class="paragraph" data-counter="1" id="p-1">
 « I nostri fratelli friulani così duramente colpiti negli affetti più cari, impietriti dal dolore, hanno detto di voler vivere, di voler ricostruire. Questo deve valere non soltanto per quella regione d’
 <span about="https://w3id.org/moro/enoam/data/142156/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ma per tutto il Paese, che attraversa uno dei momenti più difficili della sua storia di questo trentennio di vita democratica ».
</p><p class="paragraph" data-counter="2" id="p-2">
<em>
  Moro, con volo diretto da
  <span about="https://w3id.org/moro/enoam/data/142156/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/udine" typeof="deo:Reference">
   Udine
  </span>
  , proveniva dal
  <span about="https://w3id.org/moro/enoam/data/142156/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/friuli" typeof="deo:Reference">
   Friuli
  </span>
  , dov’è stato testimone
 </em>
 « di una immane sofferenza, di una grave sciagura che ha colpito tutto il popolo italiano ». « È un momento di grande dolore che il Paese vive –
 <em>
  ha aggiunto –
 </em>
 e l’unico elemento di conforto in questa drammatica vicenda è il vedere il coraggio, lo spirito di sacrificio, la volontà di ricostruire per il bene del Paese quello che è stato distrutto ».
</p><p class="paragraph" data-counter="3" id="p-3">
<em>
  Moro ha poi ricordato le manifestazioni di solidarietà che si sono determinate pur in un momento così difficile e preoccupante
 </em>
 . « Tra le tante –
 <em>
  ha detto
 </em>
 – vorrei ricordare e sottolineare la solidarietà delle
 <span about="https://w3id.org/moro/enoam/data/142156/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/forze-armate-italiane" typeof="deo:Reference">
  Forze Armate
 </span>
 che con straordinario impegno hanno lavorato – e stanno lavorando – per liberare i vivi e i morti, per ridare un assetto provvisorio a questa gente. E ai soldati, a tutte le
 <span about="https://w3id.org/moro/enoam/data/142156/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/forze-armate-italiane" typeof="deo:Reference">
  Forze Armate
 </span>
 vorrei esprimere il ringraziamento più vivo della Nazione ».
</p><p class="paragraph" data-counter="4" id="p-4">
<em>
  Moro ha poi espresso la sua preoccupazione per le difficoltà economiche, per l’incertezza del quadro politico ed infine per l’ordine pubblico
 </em>
 « violato troppe volte tanto che – ha detto – si ha la sensazione che vi sia un disegno diretto a turbare la vita del Paese ».
 <em>
  Soffermandosi quindi sul quadro politico, egli ha affermato che la dissociazione delle forze politiche rende problematica quella guida sicura alla quale il Paese aspira e per la quale sente assoluto bisogno.
 </em>
 « C’è qualche cosa che oscura il nostro orizzonte »,
 <em>
  ha soggiunto
 </em>
 , « qualche cosa che insieme dobbiamo chiarire e superare perché malgrado le difficoltà il nostro Paese è in condizioni di riprendere il suo cammino sulla via del progresso ».
</p><p class="paragraph" data-counter="5" id="p-5">
 « Questa
 <span about="https://w3id.org/moro/enoam/data/142156/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/fiera-dell-agricoltura-di-foggia" typeof="deo:Reference">
  Fiera
 </span>
 , la sua vitalità, la sua crescita, in un momento di crisi sono una tangibile testimonianza della volontà di ripresa del nostro popolo. E le regioni meridionali confermano questa volontà.
</p><p class="paragraph" data-counter="6" id="p-6">
 « Ho dunque fiducia perché esistono nel nostro paese forze sufficienti a reggere le istituzioni democratiche: ho fiducia perché il Paese non si è né moralmente impoverito né tantomeno è stato travolto, ma continua ad avere una sua fisionomia con forze capaci di assicurare la continuità e di garantire la presenza dell’
 <span about="https://w3id.org/moro/enoam/data/142156/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 nel contesto europeo.
</p><p class="paragraph" data-counter="7" id="p-7">
 « Guardo quindi all’avvenire – ha concluso – pensando alla consapevolezza, alla responsabilità con le quali il popolo italiano risponderà ai quesiti che l’evoluzione della vita democratica presenta ».
</p></body></html>