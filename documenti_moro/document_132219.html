<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.219" name="dcterms.relation"/><meta content="10.48678/unibo/aldomoro1.3.2.219" name="dcterms.identifier"/><meta content="Moro, Aldo, [Articolo per «Il Corriere della Valtellina» in occasione dell'XI anniversario della morte di Ezio Vanoni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.219." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Articolo per «Il Corriere della Valtellina» in occasione dell'XI anniversario della morte di EzioVanoni</title>
<div id="mentionMeta"><meta about="https://w3id.org/moro/enoam/data/ezio-vanoni" typeof="foaf:Person"/><meta about="https://w3id.org/moro/enoam/data/ezio-vanoni" content="Ezio Vanoni" property="rdfs:label"/><meta about="https://w3id.org/moro/enoam/data/ezio-vanoni" property="owl:sameAs" resource="http://www.wikidata.org/entity/Q3736429"/><meta about="https://w3id.org/moro/enoam/data/ezio-vanoni" content="ezio-vanoni" property="wdt:P1986"/><meta about="https://w3id.org/moro/enoam/data/ezio-vanoni" content="Vanoni, Ezio" property="skos:prefLabel"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/><meta about="https://w3id.org/moro/enoam/data/cagliari" typeof="dcterms:Location"/><meta about="https://w3id.org/moro/enoam/data/cagliari" content="Cagliari" property="rdfs:label"/><meta about="https://w3id.org/moro/enoam/data/cagliari" property="owl:sameAs" resource="http://www.wikidata.org/entity/Q1897"/><meta about="https://w3id.org/moro/enoam/data/sardegna" typeof="dcterms:Location"/><meta about="https://w3id.org/moro/enoam/data/sardegna" content="Sardegna" property="rdfs:label"/><meta about="https://w3id.org/moro/enoam/data/sardegna" property="owl:sameAs" resource="http://www.wikidata.org/entity/Q1462"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Articolo per «Il Corriere della Valtellina» in occasione dell'XI anniversario della morte di Ezio Vanoni </h1><p class="paragraph" data-counter="1" id="p-1">Con profonda commozione ricordo, nell’XI anniversario della sua morte, <span about="https://w3id.org/moro/enoam/data/132219/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Ezio Vanoni</span><sup><a href="#curatornote-1" id="curatornote-ref-1">[1]</a></sup> del quale ho potuto apprezzare da vicino le grandi qualità umane, morali e politiche, soprattutto quando gli sono stato collega di governo nel Ministero presieduto dall’on. <span about="https://w3id.org/moro/enoam/data/132219/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span> nel 1955<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="2" id="p-2">Sono grato agli amici della Valtellina i quali, ricordando una mia precedente collaborazione al loro giornale, hanno voluto invitarmi a dire qualche parola sull’uomo che, venuto dalla loro terra, ne ha illustrato grandemente; sul piano nazionale, le virtù di abnegazione, amore di Patria, solidarietà nazionale.</p><p class="paragraph" data-counter="3" id="p-3">Si rinnova e ravviva così, nel contatto con quelli che sono stati i suoi amici e i suoi discepoli, con quello che fu il suo elettorato, il ricordo di <span about="https://w3id.org/moro/enoam/data/132219/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Ezio Vanoni</span> al quale la democrazia italiana deve profonda riconoscenza per il contributo che egli ha dato allo sviluppo dei valori di libertà e di giustizia, al rinnovamento delle nostre strutture amministrative, all’individuazione dei modi più opportuni per il progresso economico e sociale della Nazione.</p><p class="paragraph" data-counter="4" id="p-4">Questi tratti fondamentali del suo impegno risaltano nelle parole che egli, certamente presago della morte imminente, disse al Senato della Repubblica poche ore prima della sua scomparsa<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="5" id="p-5">Ricordava egli l’esigenza di uno stretto rapporto e di una essenziale reciprocità tra il sacrificio generoso e disinteressato dei suoi montanari, che erano sempre stati in prima linea nelle due guerre, e l’impegno dello Stato, per assicurare loro tranquillità economica e speranza per il domani. La visione di un destino comune di tutti gli italiani, di un dovere comune per il loro progresso, costituiva quella che è stata definita la sua politica di sinistra. Gli erano presenti, come dicevo, le condizioni della Valtellina. Ma nell’improvviso abbandonarsi ai ricordi davanti ad una assemblea parlamentare che rimaneva via via sempre più colpita dalle sue parole, <span about="https://w3id.org/moro/enoam/data/132219/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> rievocò anche quel Comune della <span about="https://w3id.org/moro/enoam/data/132219/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span> che egli aveva visitato da professore dell’università di <span about="https://w3id.org/moro/enoam/data/132219/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/cagliari" typeof="deo:Reference">Cagliari</span>, e dove una sera vide la scena omerica della battitura del grano con i buci. In quel ricordo c’era la dolorosa tematica della condizione agricola del nostro Paese che è stata più decisamente affrontata in questo ventennio di vita democratica tra l’altro ad opera di uomini come l’on. <span about="https://w3id.org/moro/enoam/data/132219/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span><sup><a href="#curatornote-4" id="curatornote-ref-4">[4]</a></sup>, al quale appunto il sen. <span about="https://w3id.org/moro/enoam/data/132219/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> rendeva omaggio.</p><p class="paragraph" data-counter="6" id="p-6">Se questo era l’animo di <span about="https://w3id.org/moro/enoam/data/132219/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span>, egli tuttavia volle precisare che non su una base sentimentale aveva impostato la sua azione per aiutare i suoi amici di montagna o quelli incontrati in <span about="https://w3id.org/moro/enoam/data/132219/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/sardegna" typeof="deo:Reference">Sardegna</span>, ma sulla “freddezza dei dati tecnici e delle opportunità tecniche” che via via si presentano. In questa sua dichiarazione c’era tutta la dolorosa esperienza che ogni uomo politico deve affrontare, quando ha davanti a sé da un lato l’angosciosa attesa e dall’altro la inevitabile lentezza della risposta; quando è mosso dal desiderio di fare e fare presto, e pur deve tenere conto di tutti gli elementi che compongono il complesso, difficile e talvolta contraddittorio quadro della situazione italiana. Tra il desiderabile e auspicabile, e il realizzabile e il possibile c’è un profondo divario ed in esso il tormento di ogni uomo che miri a servire la propria comunità.</p><p class="paragraph" data-counter="7" id="p-7"><span about="https://w3id.org/moro/enoam/data/132219/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> disse: “Non dobbiamo disperdere un grano delle nostre energie; non dobbiamo perdere un attimo della nostra forza in questo impegno di miglioramento della struttura economica e sociale del nostro Paese; ma dobbiamo sempre operare secondo ragione e secondo convenienza, che è ancora l’unico modo per raggiungere lentamente ma tenacemente, la meta che tutti insieme ci siamo proposti”.</p><p class="paragraph" data-counter="8" id="p-8">C’è dunque nell’insegnamento di <span about="https://w3id.org/moro/enoam/data/132219/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> l’indicazione di questo obiettivo: l’attuazione di un profondo rinnovamento della comunità nazionale nella sua struttura economica e sociale, un’attuazione sospinta da una acuta sensibilità popolare, perché rivolta al complesso della comunità, a tutte cioè le sue componenti umane e civili.</p><p class="paragraph" data-counter="9" id="p-9">Nasce, attraverso questa esperienza e questa tensione morale, lo schema del programma di sviluppo della economia italiana. Ed è significativo che questa proposizione di un impegno ordinato ed organico sia stata, come dire, affidata dall’on. <span about="https://w3id.org/moro/enoam/data/132219/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> ad <span about="https://w3id.org/moro/enoam/data/132219/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">Alcide De Gasperi</span> al V Congresso della <span about="https://w3id.org/moro/enoam/data/132219/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> di <span about="https://w3id.org/moro/enoam/data/132219/v1/mention-37" class="mention place" id="mention-37" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, nel quale, attraverso un passaggio di generazioni, si consacrava la continuità di un servizio che il Partito voleva continuare a rendere al Paese in modo nuovo ed originale<sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="10" id="p-10">Dalla feconda sintesi dei discorsi di <span about="https://w3id.org/moro/enoam/data/132219/v1/mention-39" class="mention person" id="mention-39" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span> e di <span about="https://w3id.org/moro/enoam/data/132219/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> la <span about="https://w3id.org/moro/enoam/data/132219/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> traeva impulso per guardare al problema della società e dello Stato con animo aperto, individuando poi, nel confronto diretto con la realtà, possibilità e sviluppi che, attraverso un lungo e tormentato travaglio, hanno consentito di realizzare l’equilibrio politico in virtù del quale è oggi possibile intravedere un’Italia più civile e progredita, più matura e consapevole di se stessa.</p><p class="paragraph" data-counter="11" id="p-11">Nello schema di <span about="https://w3id.org/moro/enoam/data/132219/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span><sup><a href="#curatornote-6" id="curatornote-ref-6">[6]</a></sup> c’erano già gli elementi fondamentali che oggi, in una interpretazione più aggiornata e tecnicamente più efficiente, sono proposti al responsabile giudizio del Parlamento<sup><a href="#curatornote-7" id="curatornote-ref-7">[7]</a></sup>, il quale si accinge a concludere l’esame del piano di sviluppo per il prossimo quinquennio. C’era, cioè, l’esigenza di un’assunzione di responsabilità dei pubblici poteri e dei privati, dello sforzo concorde di tutti i cittadini, della solidarietà di gruppi, settori e regioni, di una azione coordinata, insomma, indispensabile per affrontare il problema di fondo dell’economia italiana.</p><p class="paragraph" data-counter="12" id="p-12"><span about="https://w3id.org/moro/enoam/data/132219/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span>, nel presentare il suo documento al <span about="https://w3id.org/moro/enoam/data/132219/v1/mention-42" class="mention person" id="mention-42" property="dcterms:references" resource="https://w3id.org/moro/enoam/data/antonio-segni" typeof="deo:Reference">Presidente del Consiglio</span>, scriveva: “L’indagine ha per iscopo una valutazione di larga massima dei rapporti intercorrenti tra gli elementi fondamentali del nostro sistema economico e di prospettare le modificazioni che in essi si ritiene debbano avere luogo ove si voglia conseguire un adeguato utilizzo delle forze di lavoro del paese”.</p><p class="paragraph" data-counter="13" id="p-13">Soddisfatta l’esigenza conoscitiva, attraverso un metodo di previsioni a lungo termine le quali mettano in adeguata luce le deficienze strutturali, per <span about="https://w3id.org/moro/enoam/data/132219/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> l’impegno dello Stato consiste nell’affrontare il fenomeno della disoccupazione e della sottoccupazione, il divario tra aree economiche a diverso livello di sviluppo, l’equilibrio della bilancia dei pagamenti.</p><p class="paragraph" data-counter="14" id="p-14"><span about="https://w3id.org/moro/enoam/data/132219/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> indicava in un decennio la possibilità di assicurare maggiori e più civili occasioni di lavoro, di attenuare lo squilibrio tra le economie regionali e in particolare tra il Nord e il Sud e di raggiungere l’equilibrio della bilancia dei pagamenti. Obiettivi, questi, condizionati alla previsione di un aumento annuo del reddito nazionale del 5%, di un accresciuto risparmio da destinare agli investimenti e, infine, ad un alto senso di solidarietà nazionale indispensabile per il migliore impegno dell’aumento del reddito.</p><p class="paragraph" data-counter="15" id="p-15">Ho ricordato le caratteristiche dello schema proposto da <span about="https://w3id.org/moro/enoam/data/132219/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span>, non tanto per costituire un raffronto tra le previsioni di allora e la realtà di oggi, ma soprattutto perché mi pare risulti chiaramente da esse l’impegno con il quale <span about="https://w3id.org/moro/enoam/data/132219/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> impostò un metodo rigoroso e serio di azione politica.</p><p class="paragraph" data-counter="16" id="p-16">Egli, infatti, disse: “O noi saremo capaci in questa generazione, in questi anni, di dare a noi stessi una disciplina che porti ad una soluzione delle nostre difficoltà, e l’Italia avrà la vita che la civiltà antica, di cui essa porta le vestigia in ogni sua città, la assegna, o noi saremo lentamente respinti al margine della vita economica e sociale del mondo”.</p><p class="paragraph" data-counter="17" id="p-17">Ed egli immaginava, appunto, che in una seria indicazione di obiettivi da conseguire, nel fecondo incontro dell’iniziativa privata e di quella pubblica, nel rispetto del principio di libertà responsabile e costruttiva tutti i partecipi del processo produttivo potessero insieme, con vivo senso di solidarietà, assicurare all’Italia una posizione dignitosa nel concerto delle Nazioni.</p><p class="paragraph" data-counter="18" id="p-18">Ma <span about="https://w3id.org/moro/enoam/data/132219/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Vanoni</span> sapeva anche che una politica seria non è sempre una politica di successo: “Non è sempre facile presentare al popolo il volto della giustizia e raccoglierne applausi”. Portato, negli ultimi suoi anni, al centro del dibattito nazionale, apprezzato ed ammirato in modo internazionale, <span about="https://w3id.org/moro/enoam/data/132219/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Ezio Vanoni</span> conservò fino all’ultimo quella sua fondamentale unità che gli derivava dalla tradizione di sacrificio della sua terra e della quale sono permeate le sue ultime parole: “Non siamo degli eroi, certamente, ma crediamo di avere fatto il nostro dovere presentandoci davanti a voi con il nostro volto, con la somma delle opere compiute, con la somma degli errori e dei meriti accumulati in questi mesi, per sentire se voi sarete ancora d’accordo a sostenerci nella nostra opera futura. Questo è il nostro credo, il credo soprattutto di quelli, tra i membri del Governo, che, essendo profondamente credenti, non hanno nella loro azione un fondamento illuministico. Noi sappiamo che qualunque cosa facciamo non riusciremo a guarire i mali del mondo; ma sappiamo anche che è nostro dovere operare con tutte le nostre forze, con tutto il nostro ingegno, con tutte le capacità tecniche che abbiamo potuto accumulare in questi anni per venire incontro alle profondità necessità degli uomini che soffrono nel nostro Paese. Noi abbiamo creduto di servite l’Italia con la nostra azione…”</p><p class="paragraph" data-counter="19" id="p-19">Ed ancora oggi non si può rileggere senza profonda emozione l’affermazione con la quale concluse il suo discorso al Senato: “Per il futuro non vi proponiamo strade colme di rose, ma vi ripetiamo quello che tante volte ho avuto occasione di dire davanti al Parlamento: noi possiamo risolvere gran parte dei problemi del nostro Paese e li risolveremo nella misura nella quale saranno consenti e sapremo chiedere ad ognuno la sua parte di sacrificio, proporzionata alla sua capacità di sopportazione”.</p><p class="paragraph" data-counter="20" id="p-20">E ad <span about="https://w3id.org/moro/enoam/data/132219/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Ezio Vanoni</span>, che chiedeva al Senato della Repubblica di dirgli se poteva continuare nel suo lavoro o se preferiva che altri, più abile, più fresco e più preparato, lo sostituisse, la risposta non venne dagli uomini.</p><p class="paragraph" data-counter="21" id="p-21">Ma il suo cammino è stato continuato da quanti, come lui amando e servendo il loro paese, consapevoli del rischio dell’errore e della incomprensione, cercando di rendere sempre meno lontana la distanza tra il desiderabile e il possibile, tra le speranze degli italiani e la realtà nella quale essi sono chiamati ad operare.</p><p class="paragraph" data-counter="22" id="p-22">Io voglio assicurare gli amici di <span about="https://w3id.org/moro/enoam/data/132219/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ezio-vanoni" typeof="deo:Reference">Ezio Vanoni</span>, i montanari della sua Valtellina, così come tutti gli italiani, che il Governo opera per raggiungere quella frontiera che è costituita dal passaggio verso una nuova generazione ed una società; frontiere che, sono certo, il Paese saprà raggiungere con tutto il suo impegno e tutte le sue energie.</p><ol id="curatorNotes"><li about="https://w3id.org/moro/enoam/data/132219/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Ezio Vanoni (1903-1956), economista e politico democristiano. <a href="#curatornote-ref-1">↑</a></li><li about="https://w3id.org/moro/enoam/data/132219/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro era stato ministro di Grazia e Giustizia nel primo Governo Segni (1955-1957). Nello stesso governo Ezio Vanoni ricopriva la carica di ministro del Bilancio e Programmazione Economica. <a href="#curatornote-ref-2">↑</a></li><li about="https://w3id.org/moro/enoam/data/132219/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del discorso pronunciato da Vanoni il 16 febbraio 1956, poche ore prima della sua morte. <a href="#curatornote-ref-3">↑</a></li><li about="https://w3id.org/moro/enoam/data/132219/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> In qualità di ministro dell’Agricoltura del governo De Gasperi, Antonio Segni era stato il promotore della riforma agraria del 1950. <a href="#curatornote-ref-4">↑</a></li><li about="https://w3id.org/moro/enoam/data/132219/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al V Congresso della Dc tenuto a Napoli nel giugno 1954. Congresso che segna un passaggio generazionale ai vertici del partito, con l’ascesa della figura di Amintore Fanfani che verrà eletto segretario del partito a luglio dal Consiglio Nazionale.  <a href="#curatornote-ref-5">↑</a></li><li about="https://w3id.org/moro/enoam/data/132219/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al piano di sviluppo dell’occupazione e del reddito presentato da Vanoni nel 1955 in Parlamento. Si tratta di un indirizzo di politica economica che avrebbe dovuto coprire gli anni 1955-1964, guidando il Paese verso la piena occupazione e la riduzione degli squilibri strutturali che da sempre caratterizzavano l’Italia e che il boom economico di quegli anni stava approfondendo. <a href="#curatornote-ref-6">↑</a></li><li about="https://w3id.org/moro/enoam/data/132219/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al programma quinquennale di sviluppo economico, noto come Piano Pieraccini. <a href="#curatornote-ref-7">↑</a></li></ol></body></html>