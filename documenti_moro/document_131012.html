<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.012" name="dcterms.relation"/><meta content="10.48678/unibo/aldomoro1.3.1.012" name="dcterms.identifier"/><meta content="Moro, Aldo, [Convegno dei direttori dei periodici democristiani], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.012." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Convegno dei direttori dei periodici democristiani]</title>
<div id="mentionMeta"><meta about="https://w3id.org/moro/enoam/data/raimondo-manzini" typeof="foaf:Person"/><meta about="https://w3id.org/moro/enoam/data/raimondo-manzini" content="Raimondo Manzini" property="rdfs:label"/><meta about="https://w3id.org/moro/enoam/data/raimondo-manzini" property="owl:sameAs" resource="http://www.wikidata.org/entity/Q3929594"/><meta about="https://w3id.org/moro/enoam/data/raimondo-manzini" content="raimondo-manzini" property="wdt:P1986"/><meta about="https://w3id.org/moro/enoam/data/raimondo-manzini" content="Manzini, Raimondo" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Convegno dei direttori dei periodici democristiani]</h1><p class="paragraph" data-counter="1" id="p-1">Io non penso affatto a darvi un indirizzo, come dice, nella sua benevolenza, l’amico <span about="https://w3id.org/moro/enoam/data/131012/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/raimondo-manzini" typeof="deo:Reference">Manzini</span><sup><a href="#curatornote-1" id="curatornote-ref-1">[1]</a></sup>; desidero solo portarvi il mio saluto ed esprimervi la soddisfazione con la quale ho accolto questa iniziativa<sup><a href="#curatornote-2" id="curatornote-ref-2">[2]</a></sup> ed assistito al dibattito di questa mattina. Un ringraziamento innanzi tutto a <span about="https://w3id.org/moro/enoam/data/131012/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/raimondo-manzini" typeof="deo:Reference">Manzini</span> per aver preso, con tanto impegno e con vera sensibilità per i problemi della stampa periodica del Partito, questa iniziativa, che mi auguro sia soltanto un primo passo verso un migliore coordinamento ed una maggiore intesa, anche personale, tra coloro che operano in questo settore in vista di un più efficace funzionamento di questo strumento formativo nella vita del Partito.</p><p class="paragraph" data-counter="2" id="p-2">Il significato dell’incontro è evidentemente quello di scambiare esperienze, di fare incontrare sensibilità, di creare agevolmente, cordialmente, una maggiore attenzione in tutti per le possibilità di azione della stampa e per i mezzi migliori perché la funzione di essa nella vita del Partito, possa essere esplicata.</p><p class="paragraph" data-counter="3" id="p-3">Per parte mia vorrei poi sottolineare il significato che ha questa stampa, che è andata sorgendo naturalmente, spontaneamente, nella vita del Partito, come manifestazione della vita periferica del Partito. Desidero in questo momento sottolineare appunto l’importanza di questa nuova manifestazione di vitalità della periferia del Partito, cioè della varia, complessa, diffusa realtà del Partito. Lo dico senza indulgere, almeno nel mio spirito, alla retorica frequente a questo proposito e rivolta ad eccitare il senso di orgoglio e di responsabilità di coloro che sono impegnati nella vita del Partito. Lo dico con profonda convinzione. Veramente il Partito è non solo e non tanto espressione di vertice, ma è manifestazione molteplice di vita che si va snodando in ogni ambiente, affrontando difficoltà, esprimendo aspirazioni, prospettando soluzioni dei problemi nazionali. Ebbene, il Partito vive, e questa vitalità si esprime anche in queste molteplici iniziative di stampa. Ecco perché mi pare che questa manifestazione si inquadri opportunamente nel lavoro di preparazione del Congresso che noi vogliamo fare<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="4" id="p-4">Sia detto ben chiaro che non ha nessun significato congressuale particolare questo incontro di oggi. Vuol essere soltanto una delle forme attraverso le quali le esperienze vissute, le vedute espresse nella complessa vita del Partito possono affiorare e cominciare a confrontarsi in attesa di quel più vasto, più responsabile, più completo incontro di opinioni dal quale deve risultare la linea politica del Partito per l’avvenire. In questo senso io credo che il ritardo che gli eventi hanno imposto per quanto riguarda il nostro Congresso non sarà un ritardo del quale in definitiva ci si debba dolere, se esso possa valere, attraverso una più intensa preparazione e attraverso la creazione di un ambiente di serenità, di intesa e di responsabilità, a preparare un veramente serio e costruttivo dibattito congressuale<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="5" id="p-5">Io ho sentito oggi richiamare più volte, con qualche sfumatura nelle interpretazioni, il motto che l’amico <span about="https://w3id.org/moro/enoam/data/131012/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/raimondo-manzini" typeof="deo:Reference">Manzini</span> ha posto a indicare il significato di questo incontro: cioè la stampa del Partito come strumento di unità nella libertà. Io credo veramente che la stampa del Partito è strumento di unità nella misura in cui è espressione di libertà ed è valida espressione di libertà nella misura in cui riesce ad essere strumento di unificazione nella vita del Partito. Ed anzi mi pare che possiamo, alla vigilia di questo importante Congresso della <span about="https://w3id.org/moro/enoam/data/131012/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, estendere l’indicazione che l’amico <span about="https://w3id.org/moro/enoam/data/131012/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/raimondo-manzini" typeof="deo:Reference">Manzini</span> ci ha prospettato a tutta quanta la vita del Partito della quale la stampa periodica, la stampa locale è una manifestazione. Tutta quanta la vita del Partito deve essere espressione di libertà al di fuori di ogni conformismo e in questo senso credo di poter rassicurare l’amico direttore del “Il Popolo Veneto”. Da parte nostra non c’è né l’intento né il più lontano pensiero a dare una tacita velina di conformismo.</p><p class="paragraph" data-counter="6" id="p-6">Noi abbiamo tutti, credo, una grande fiducia nella libertà come espressione sostanziale e indissolubile della vita del Partito. Sappiamo certamente che la libertà deve mirare all’unità, se da questo svolgimento di energie, di pensiero, di propositi deve nascere una linea politica nella sua essenziale funzione unificatrice e coesiva. Perché una politica nella libertà della sua formazione, nella fatalità di certe sue contrapposizioni ha proprio la funzione di essere strumento di coesione, di unità nella verità per il nostro Paese. Nessuna linea politica può essere intesa altrimenti che come un efficace strumento di unità nell’ordine sociale; unità attraverso la libertà nel partito, quindi, per realizzare unità nella libertà nel Paese. Quindi la libertà deve essere spontanea generatrice della unità, di quella unità che sarà efficace come unità se sarà legittimata in quanto frutto della libertà.</p><p class="paragraph" data-counter="7" id="p-7">Questa è l’essenza della democrazia: che vi sia una unità forte, costruttiva, capace di determinare confluenze, una unità però che non nasca dall’imposizione, ma dalla libertà e dalla convinzione. Io credo che la libertà debba comporsi naturalmente nell’unità, e ho fiducia nello spontaneo processo di assestamento della libertà nella unità. Dico di più, che il Partito – ecco la inutilità e quindi la rinuncia alle veline del conformismo – non potrebbe immaginare di comporre l’unità che attraverso il senso di responsabilità e la capacità spontanea di assestamento che tutte le manifestazioni autentiche di libertà comportano. Io dico che la libertà deve comporsi nell’unità, naturalmente, spontaneamente. Solo così si costruisce l’unità. Se la libertà non sapesse da sé comporsi nell’unità, se la libertà non sapesse battere da sé l’unica via attraverso la quale veramente si realizza l’unità, dovremmo dire che quella libertà è principio della anarchia. Quindi direi che la libertà ha veramente in se stessa la forza di comporsi in unità, e se essa non riuscisse ad averla bisognerebbe dire che lì c’è veramente qualcosa che è fuori dell’unità, cioè fuori dell’efficacia, della saldezza, della verità della nostra azione.</p><p class="paragraph" data-counter="8" id="p-8">Io ho una fiducia completa nel Partito, nel dibattito che il Partito farà, ho fiducia nella stampa, ho fiducia nelle correnti di opinione del Partito e ho fiducia che queste cose troveranno nel Congresso, attraverso il senso di responsabilità e di libertà di tutti, la loro composizione in un quadro unitario: il quadro della linea politica del Partito, il quadro nel quale avranno valore tutti gli elementi del disegno, un quadro nel quale non sarà stato perduto niente di quello che sarà servito a costruirlo. Perché l’unità non è soltanto il frutto della convergenza delle opinioni di maggioranza; il quadro include tutto, include anche le opinioni che non hanno raggiunto il crisma della maggioranza, le include in un disegno che assume il suo pieno significato per questa compiutezza nella quale hanno rilievo anche alcune contrapposizioni dialettiche ed alcune sfumature. Questa sarà, io credo, come emergerà dal Congresso di Firenze, la unitaria <span about="https://w3id.org/moro/enoam/data/131012/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="9" id="p-9">Unitaria anche, direi, al di là di quanto sia necessaria l’unità come essenza di ogni partito, unitaria particolarmente la <span about="https://w3id.org/moro/enoam/data/131012/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, direi, per la somma responsabilità che essa porta con sé. Dovere di unità, di compiutezza, di rappresentatività che deriva dal suo passato, dalla sua tradizione, dal complesso mondo che essa rappresenta, dalla vasta realtà popolare nel senso più completo della parola di cui la <span about="https://w3id.org/moro/enoam/data/131012/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è espressione. Non potremmo essere quello che siamo, non avremmo potuto esercitare e non potremmo esercitare oggi e non potremmo sperare di esercitare domani una funzione così alta, così veramente orientatrice, così altamente rappresentativa nella vita del Paese se ci chiudessimo in alcune angustie particolari, se non avessimo quella larghezza di vedute, quella espansione spirituale che sono corrispettive alla complessità degli orientamenti e delle esigenze di un corpo elettorale vasto come il nostro. Tutto questo però non a scapito di quelle linee essenziali, determinanti, che sono il punto focale della nostra azione, la ragione della nostra funzione storica nella vita del Paese.</p><p class="paragraph" data-counter="10" id="p-10">La difficoltà che la situazione politica italiana presenta alla <span about="https://w3id.org/moro/enoam/data/131012/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in questo momento è a tutti nota; le vicende di questi mesi stanno a dimostrare quanto sia difficile per noi combattere la nostra battaglia per la libertà e lo sviluppo democratico del nostro Paese. In questi mesi si è fatta più visibile, direi in una forma più drammatica anche se non ancora del tutto avvertita, la permanente alternativa tra la <span about="https://w3id.org/moro/enoam/data/131012/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e il comunismo. Gli eventi della <span about="https://w3id.org/moro/enoam/data/131012/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, e non solo della <span about="https://w3id.org/moro/enoam/data/131012/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, stanno veramente a dimostrare come vi sia una lotta frontale condotta dal comunismo contro la <span about="https://w3id.org/moro/enoam/data/131012/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, attraverso utilizzazioni sempre più vaste, sconcertanti e prima inconcepibili<sup><a href="#curatornote-5" id="curatornote-ref-5">[5]</a></sup>. Questi eventi dimostrano, in una situazione nuova e in certo senso più difficile, come veramente la <span about="https://w3id.org/moro/enoam/data/131012/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è la sola alternativa al comunismo, il quale batte la via per la conquista del potere, sbarrando la via al potere – cioè dell’esercizio delle sue storiche responsabilità – alla <span about="https://w3id.org/moro/enoam/data/131012/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Questa è la realtà. Questi sono i due aspetti del fenomeno: il comunismo percorre la via del potere sbarrando con ogni mezzo la via del potere alla <span about="https://w3id.org/moro/enoam/data/131012/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Il che propone, sul terreno che possiamo dire della tattica di ogni giorno e che è un terreno estremamente difficile, particolari, pesanti responsabilità alla <span about="https://w3id.org/moro/enoam/data/131012/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, perché essa deve sbarrare il passo all’avventura comunista per la conquista del potere e deve tenersi sgombra la strada per esercitare la sua storica responsabilità al servizio della democrazia e della libertà nel nostro Paese, continuando ad essere perno, com’essa è, della vita nazionale, unico strumento, sia pure nelle collaborazioni che possono essere promosse, valido ed efficace per fermare il cammino del comunismo.</p><p class="paragraph" data-counter="11" id="p-11">Nel grande gioco della tattica di ogni giorno l’esercizio doveroso del potere da parte della <span about="https://w3id.org/moro/enoam/data/131012/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è una croce che noi ci siamo assunta e che non possiamo lasciar cadere senza creare profondi squilibri nel nostro Paese. Ciò comporta delle difficoltà, dei problemi angosciosi per noi, anche dei problemi di coscienza, che non possiamo risolvere esclusivamente su un terreno ideale e spirituale, ma dobbiamo risolvere anche al contatto della realtà quotidiana nella lotta senza esclusione di colpi che è imposta dal partito comunista. L’importante è di non perdere mai di vista la giustificazione ideale che c’è per noi nell’esercizio del potere. Importante è non perdere mai di vista la dimensione spirituale e politica compiuta del nostro Partito.</p><p class="paragraph" data-counter="12" id="p-12">Questa è la ragione dell’approfondimento ideale, programmatico, che noi vogliamo fare in sede di Congresso. In una situazione politica estremamente difficile, che può riservarci tutte le sorprese, la <span about="https://w3id.org/moro/enoam/data/131012/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> può veramente pensare di continuare a svolgere la sua lotta per il potere come servizio alla comunità democratica, nella misura in cui essa abbia in sé la piena consapevolezza della sua dimensione spirituale, cioè della sua posizione a servizio, senza compromessi, della libertà umana, dell’ordinamento democratico, della giustizia sociale.</p><p class="paragraph" data-counter="13" id="p-13">Dobbiamo perciò tenere sempre presenti queste ragioni fondamentali della nostra vita, per non smarrire mai il significato profondo della nostra azione nella dura vicenda che ogni giorno siamo costretti ad affrontare.</p><p class="paragraph" data-counter="14" id="p-14">In questo senso la vostra azione di chiarificazione, di approfondimento, che è premessa naturale e utile per il nostro Congresso, è un altro contributo alla permanente vivezza spirituale e chiarezza programmatica della <span about="https://w3id.org/moro/enoam/data/131012/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Di questo contributo, efficace e insostituibile, io vi ringrazio, come ringrazio l’amico <span about="https://w3id.org/moro/enoam/data/131012/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/raimondo-manzini" typeof="deo:Reference">Manzini</span> che, promuovendo questo dibattito, ha voluto rendere più consapevole e più forte, in questa ora difficile, la <span about="https://w3id.org/moro/enoam/data/131012/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><ol id="curatorNotes"><li about="https://w3id.org/moro/enoam/data/131012/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Raimondo Manzini (1901-1988), giornalista e deputato della Dc; presidente dell’Unione cattolica della stampa italiana, nata a Roma il 3 maggio 1959. <a href="#curatornote-ref-1">↑</a></li><li about="https://w3id.org/moro/enoam/data/131012/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Convegno nazionale della stampa periodica della Dc, Grottaferrata 24-25 giugno 1959. <a href="#curatornote-ref-2">↑</a></li><li about="https://w3id.org/moro/enoam/data/131012/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il VII Congresso nazionale della Dc si sarebbe svolto a Firenze dal 23 al 28 ottobre 1959. <a href="#curatornote-ref-3">↑</a></li><li about="https://w3id.org/moro/enoam/data/131012/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel corso dell’estate Moro aveva tentato, senza successo, di ricomporre la frattura avvenuta a marzo tra dorotei e fanfaniani che aveva portato alla spaccatura di Iniziativa democratica. <a href="#curatornote-ref-4">↑</a></li><li about="https://w3id.org/moro/enoam/data/131012/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama la Sicilia dove, dall’autunno del 1958, la giunta guidata dall’ex Dc Silvio Milazzo (1903-1982) si poggiava su una maggioranza ampia e eterogenea, composta da altri dissidenti democristiani, monarchici, missini (fino alle elezioni regionali del 7 giugno 1959), indipendenti di sinistra, socialisti e comunisti; dinamiche in parte analoghe si erano verificate nelle settimane precedenti anche in Valle d’Aosta. In entrambi i casi la Dc si trovava all’opposizione. <a href="#curatornote-ref-5">↑</a></li></ol></body></html>