<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.058" name="dcterms.relation"/><meta content="10.48678/unibo/aldomoro1.3.2.058" name="dcterms.identifier"/><meta content="Moro, Aldo, Discorso tenuto a Roma in occasione dell'insediamento del Consiglio nazionale dell'economia e del lavoro, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.058." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Roma in occasione dell'insediamento del Consiglio nazionale dell'economia e del lavoro</title>
<div id="mentionMeta"><meta about="https://w3id.org/moro/enoam/data/cesare-merzagora" typeof="foaf:Person"/><meta about="https://w3id.org/moro/enoam/data/cesare-merzagora" content="Cesare Merzagora" property="rdfs:label"/><meta about="https://w3id.org/moro/enoam/data/cesare-merzagora" property="owl:sameAs" resource="http://www.wikidata.org/entity/Q562209"/><meta about="https://w3id.org/moro/enoam/data/cesare-merzagora" content="cesare-merzagora" property="wdt:P1986"/><meta about="https://w3id.org/moro/enoam/data/cesare-merzagora" content="Merzagora, Cesare" property="skos:prefLabel"/><meta about="https://w3id.org/moro/enoam/data/pietro-campilli" typeof="foaf:Person"/><meta about="https://w3id.org/moro/enoam/data/pietro-campilli" content="Pietro Campilli" property="rdfs:label"/><meta about="https://w3id.org/moro/enoam/data/pietro-campilli" property="owl:sameAs" resource="http://www.wikidata.org/entity/Q3903741"/><meta about="https://w3id.org/moro/enoam/data/pietro-campilli" content="pietro-campilli" property="wdt:P1986"/><meta about="https://w3id.org/moro/enoam/data/pietro-campilli" content="Campilli, Pietro" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/consiglio-nazionale-dell-economia-e-del-lavoro" typeof="foaf:Organization"/><meta about="https://w3id.org/moro/enoam/data/consiglio-nazionale-dell-economia-e-del-lavoro" content="CNEL" property="rdfs:label"/><meta about="https://w3id.org/moro/enoam/data/consiglio-nazionale-dell-economia-e-del-lavoro" property="owl:sameAs" resource="http://www.wikidata.org/entity/Q3687370"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Roma in occasione dell'insediamento del Consiglio nazionale dell'economia e del lavoro</h1><p class="paragraph" data-counter="1" id="p-1">Signor <span about="https://w3id.org/moro/enoam/data/132058/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/cesare-merzagora" typeof="deo:Reference">Presidente supplente della Repubblica</span><sup><a href="#curatornote-1" id="curatornote-ref-1">[1]</a></sup>, signori, </p><p class="paragraph" data-counter="2" id="p-2">colgo ben volentieri l'occasione offertami da questo solenne avvio di un nuovo triennio di attività del <span about="https://w3id.org/moro/enoam/data/132058/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">Consiglio Nazionale</span> dell'Economia e del Lavoro per manifestare ancora una volta l'alta considerazione che il Governo doverosamente ha per la posizione e la funzione che al Consiglio sono attribuite dalla Costituzione e per la preziosa e viva collaborazione che esso ha saputo prestare in questi anni di feconda attività. Certamente anche alla luce della esperienza, possiamo affermare che la nostra realtà sociale, con la sua struttura varia e pluralistica, trova qui uno strumento fondamentale di rappresentanza. Il Consiglio è l'organo naturale per quell'opera di consultazione che avendo le sue radici nella ricchezza delle esperienze che in esso convergono, è momento insopprimibile di un moderno Stato democratico. Il vivo apprezzamento del Governo per l'attività del <span about="https://w3id.org/moro/enoam/data/132058/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span>, unito al fermo proposito di una sempre maggiore valorizzazione dell'Istituto, ha trovato riscontro anche nelle dichiarazioni programmatiche che il Governo ha fatto al Parlamento, chiedendone la fiducia. Di questa considerazione è riprova il fatto che il Governo, portando a termine recentemente la procedura di rinnovo del Consiglio, protrattasi più a lungo del previsto anche a causa delle intense vicende politiche che hanno caratterizzato il nostro <span about="https://w3id.org/moro/enoam/data/132058/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Paese</span> negli ultimi tempi, ha sentito l'esigenza di proporre un adeguamento della legge istitutiva del <span about="https://w3id.org/moro/enoam/data/132058/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span> al fine di rendere più ricca e più rispondente all' evolversi della realtà sociale ed economica la composizione del Consiglio stesso. </p><p class="paragraph" data-counter="3" id="p-3">Parimenti, conscio dell'importanza che un'autonoma ed efficiente funzionalità dell'ordinamento interno può avere sullo svolgimento degli importanti compiti affidati al <span about="https://w3id.org/moro/enoam/data/132058/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span>, il Governo ha altresì predisposto, approntando i relativi disegni di legge, norme atte a dotare il Consiglio di una maggiore autonomia amministrativa e di un proprio ruolo organico che garantisca, tra l'altro, la possibilità per il Consiglio di fare ricorso ad esperti per un adeguato approfondimento tecnico dei problemi di sua competenza. Il Governo è pertanto certo che il <span about="https://w3id.org/moro/enoam/data/132058/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span> inizierà con grande vigore questo nuovo periodo di attività e da esso attende la continuazione di quel ricco contributo di conoscenza, di· esperienza e di equilibrata e seria valutazione che con le sue «osservazioni e proposte» e i suoi «pareri» il <span about="https://w3id.org/moro/enoam/data/132058/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span> ha saputo fornire negli anni trascorsi. Per parte sua il Governo si propone di maggiormente collegare, con adeguata organicità, l'opera del <span about="https://w3id.org/moro/enoam/data/132058/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span> alla sua azione. Potranno così ulteriormente svilupparsi le già ampie tradizioni del Consiglio nell'opera di consulenza prestata su richiesta dell'esecutivo. </p><p class="paragraph" data-counter="4" id="p-4">E sono particolarmente lieto di cogliere questa occasione per riaffermare qui, come già ebbi occasione di fare innanzi al Parlamento, che proprio nella programmazione, cioè nell'atto che vuole essere il più significativo e il più caratterizzante della politica del Governo, il <span about="https://w3id.org/moro/enoam/data/132058/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span> sarà chiamato; a non lontana scadenza, a dare un valido apporto, esprimendo il suo parere sulla formulazione dello schema di programma quinquennale. Con questi sentimenti di considerazione e di riconoscenza e con la certezza di una collaborazione pronta ed efficace, certamente molto utile per il <span about="https://w3id.org/moro/enoam/data/132058/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Paese</span>, ho il piacere di esprimere a nome del Governo, e mio personale, al <span about="https://w3id.org/moro/enoam/data/132058/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/consiglio-nazionale-dell-economia-e-del-lavoro" typeof="deo:Reference">CNEL</span>, al suo presidente on. <span about="https://w3id.org/moro/enoam/data/132058/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/pietro-campilli" typeof="deo:Reference">Campilli</span>, di cui tutti conosciamo ed apprezziamo la costante ed illuminata opera per il potenziamento dell'Istituto, a tutti i consiglieri, l'augurio più vivo per l'attività del prossimo triennio. </p><ol id="curatorNotes"><li about="https://w3id.org/moro/enoam/data/132058/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Per via dell’ictus che ha colpito Antonio Segni nell’agosto 1964, il presidente supplente della Repubblica è, come da dettato costituzionale, il presidente del Senato Cesare Merzagora (1898-1991), banchiere e uomo politico democristiano. <a href="#curatornote-ref-1">↑</a></li></ol></body></html>