<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.050" name="dcterms.relation"/><meta content="10.48678/unibo/aldomoro1.2.2.050" name="dcterms.identifier"/><meta content="Moro, Aldo, [Sulle modifiche al testo unico delle leggi per l’elezione della Camera dei deputati. L’interpretazione del regolamento della Camera], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.050." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al testo unico delle leggi per l’elezione della Camera dei deputati.L’interpretazione del regolamento della Camera]</title>
<div id="mentionMeta"><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/renzo-laconi" typeof="foaf:Person"/><meta about="https://w3id.org/moro/enoam/data/renzo-laconi" content="Renzo Laconi" property="rdfs:label"/><meta about="https://w3id.org/moro/enoam/data/renzo-laconi" property="owl:sameAs" resource="http://www.wikidata.org/entity/Q3933023"/><meta about="https://w3id.org/moro/enoam/data/renzo-laconi" content="renzo-laconi" property="wdt:P1986"/><meta about="https://w3id.org/moro/enoam/data/renzo-laconi" content="Laconi, Renzo" property="skos:prefLabel"/><meta about="https://w3id.org/moro/enoam/data/ettore-viola" typeof="foaf:Person"/><meta about="https://w3id.org/moro/enoam/data/ettore-viola" content="Ettore Viola" property="rdfs:label"/><meta about="https://w3id.org/moro/enoam/data/ettore-viola" property="owl:sameAs" resource="http://www.wikidata.org/entity/Q3734022"/><meta about="https://w3id.org/moro/enoam/data/ettore-viola" content="Viola, Ettore" property="skos:prefLabel"/><meta about="https://w3id.org/moro/enoam/data/giuseppe-bettiol" typeof="foaf:Person"/><meta about="https://w3id.org/moro/enoam/data/giuseppe-bettiol" content="Giuseppe Bettiol" property="rdfs:label"/><meta about="https://w3id.org/moro/enoam/data/giuseppe-bettiol" property="owl:sameAs" resource="http://www.wikidata.org/entity/Q3770116"/><meta about="https://w3id.org/moro/enoam/data/giuseppe-bettiol" content="giuseppe-bettiol" property="wdt:P1986"/><meta about="https://w3id.org/moro/enoam/data/giuseppe-bettiol" content="Bettiol, Giuseppe" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al testo unico delle leggi per l’elezione della Camera dei deputati. <strong>L’interpretazione del regolamento della Camera]</strong></h1><p class="paragraph" data-counter="1" id="p-1">Signor <span about="https://w3id.org/moro/enoam/data/122050/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>, una breve dichiarazione per esprimere la nostra adesione al punto di vista che ella ha prospettato e quindi il nostro dissenso dalla tesi interpretativa sostenuta dall’onorevole <span about="https://w3id.org/moro/enoam/data/122050/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span><sup><a href="#curatornote-2" id="curatornote-ref-2">[2]</a></sup>. </p><p class="paragraph" data-counter="2" id="p-2">Nell’articolo 90<sup><a href="#curatornote-3" id="curatornote-ref-3">[3]</a></sup> si parla di un potere del Presidente di non ammettere allo svolgimento e alla valutazione ordini del giorno od emendamenti affatto estranei all’oggetto della discussione.</p><p class="paragraph" data-counter="3" id="p-3">L’onorevole <span about="https://w3id.org/moro/enoam/data/122050/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span> afferma che non si possa porre distinzione tra oggetto e materia nel senso indicato dal <span about="https://w3id.org/moro/enoam/data/122050/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span>. A me sembra, invece, che la distinzione sia implicita nella norma regolamentare e nella logica delle cose.</p><p class="paragraph" data-counter="4" id="p-4">Noi abbiamo qui, dinanzi a noi, un disegno di legge che tocca la materia elettorale, ma non la tocca integralmente. Sono state proposte, mediante questo disegno di legge, alcune particolari modifiche che hanno una loro consistenza unitaria, hanno un loro compiuto significato: sono quelle modificazioni al testo unico che tendono a correggere, a integrare l’applicazione del sistema proporzionale mediante l’attribuzione di un premio di maggioranza. Quindi il concetto specifico di questo disegno di legge è appunto l’affermazione di principio relativa al premio di maggioranza attribuito alle liste collegate in determinate circostanze e la determinazione delle norme applicative per l’attribuzione di questo premio.</p><p class="paragraph" data-counter="5" id="p-5">Restano evidentemente fuori della materia attualmente sottoposta alla nostra discussione così l’emendamento <span about="https://w3id.org/moro/enoam/data/122050/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/ettore-viola" typeof="deo:Reference">Viola</span><sup><a href="#curatornote-4" id="curatornote-ref-4">[4]</a></sup> come gli altri emendamenti proposti ad altri articoli del testo unico. E ne restano fuori per una stessa ragione.</p><p class="paragraph" data-counter="6" id="p-6">L’emendamento <span about="https://w3id.org/moro/enoam/data/122050/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/ettore-viola" typeof="deo:Reference">Viola</span> è evidentemente del tutto fuori della materia, in quanto tende a modificare radicalmente il sistema elettorale di cui qui discutiamo, mentre noi ci occupiamo di un disegno di legge il quale accetta come base il sistema proporzionale (del tutto opposto a quello proposto dall’onorevole <span about="https://w3id.org/moro/enoam/data/122050/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/ettore-viola" typeof="deo:Reference">Viola</span>) e passa poi a determinare modificazioni ed integrazioni nell’ambito di questo sistema. Quindi, ammettere l’emendamento <span about="https://w3id.org/moro/enoam/data/122050/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/ettore-viola" typeof="deo:Reference">Viola</span> significava ammettere una materia del tutto estranea a quella in discussione.</p><p class="paragraph" data-counter="7" id="p-7">Ma parimenti affatto estranee a questa materia sono quelle proposte di modifica presentate dai colleghi relativamente ad altri articoli del testo unico. Infatti se per una parte la materia in discussione è questa – una integrazione alla proporzionale, che nega completamente l’ammissibilità di un principio relativo al sistema uninominale – per un altro verso si tratta appunto e soltanto di quelle modifiche al testo unico le quali si limitano a stabilire i collegamenti; il premio di maggioranza e il modo secondo il quale si compie l’attribuzione dei seggi.</p><p class="paragraph" data-counter="8" id="p-8">Tutte le altre norme relative al testo unico sono evidentemente estranee a questo compiuto, articolato sistema che viene presentato, che è relativo ad una determinata correzione od integrazione del sistema proporzionale. Per altro, è accettabile, in sostanza, quel che l’onorevole <span about="https://w3id.org/moro/enoam/data/122050/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span> chiedeva e che mi pare il <span about="https://w3id.org/moro/enoam/data/122050/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span> abbia dimostrato di voler fare: che, cioè, il Presidente, nella sua discrezionalità, dichiari, con la possibilità per l’interessato di opporsi a questa affermazione, se la norma giuridica di cui si propone la modificazione sia o meno pertinente all’oggetto della discussione.</p><p class="paragraph" data-counter="9" id="p-9">Quanto al punto quinto dell’ordine del giorno <span about="https://w3id.org/moro/enoam/data/122050/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/giuseppe-bettiol" typeof="deo:Reference">Bettiol</span><sup><a href="#curatornote-5" id="curatornote-ref-5">[5]</a></sup>, basterà rilevare che nessun esplicito riferimento fu fatto dal <span about="https://w3id.org/moro/enoam/data/122050/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span>, e che soltanto per una ragione di opportunità esso fu ritirato, tanto più che, ovviamente, questa materia può essere trattata attraverso l’esercizio del potere discrezionale del Presidente, di cui all’articolo 90.</p><ol id="curatorNotes"><li about="https://w3id.org/moro/enoam/data/122050/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Giovanni Gronchi (1887-1978), insegnante, sindacalista, politico, tra i fondatori del partito popolare italiano, deputato all’Assemblea costituente e nella I legislatura per il gruppo democratico cristiano. Già ministro dell’Industria e del commercio nel governo Parri e nel I governo De Gasperi. Si veda la voce del DBI, a firma Giuseppe Sircana, vol. 59, 2002. <a href="#curatornote-ref-1">↑</a></li><li about="https://w3id.org/moro/enoam/data/122050/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Renzo Laconi (1916-1967), politico, deputato all’Assemblea costituente e nella I legislatura per il gruppo comunista. Si veda la voce del DBI, a firma Giuseppe Sircana, vol. 63, 2004.  <a href="#curatornote-ref-2">↑</a></li><li about="https://w3id.org/moro/enoam/data/122050/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il testo dell’articolo 90 del regolamento della Camera dei deputati è il seguente: «Il Presidente ha facoltà di negare l’accettazione e lo svolgimento di ordini del giorno, emendamenti o articoli aggiuntivi che siano formulati con frasi sconvenienti, o siano relativi ad argomenti affatto estranei all’oggetto della discussione, ovvero siano preclusi da precedenti deliberazioni, e può rifiutarsi di metterli in votazione. Se il deputato insiste e il Presidente ritenga opportuno consultare l’Assemblea, questa decide senza discussione per alzata e seduta. Tale disposizione si applica anche alla presentazione di interrogazioni, interpellanze e mozioni». <a href="#curatornote-ref-3">↑</a></li><li about="https://w3id.org/moro/enoam/data/122050/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ettore Viola Di Ca’ Tasson (1894-1986), militare, politico, deputato nella I legislatura per il gruppo democratico cristiano, dal febbraio 1951 nel gruppo misto. <a href="#curatornote-ref-4">↑</a></li><li about="https://w3id.org/moro/enoam/data/122050/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Bettiol (1907-1982), giurista, docente di diritto penale, deputato all’Assemblea costituente e nella I legislatura per il gruppo democratico cristiano, di cui è presidente. Si veda la voce del DBI, a firma Luciano Pettoello Mantovani, vol. 34, 1988. <a href="#curatornote-ref-5">↑</a></li></ol></body></html>