<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.111" name="dcterms.relation"/><meta content="10.48678/unibo/aldomoro1.3.2.111" name="dcterms.identifier"/><meta content="Moro, Aldo, [Brindisi per la colazione in onore del primo ministro somalo Abdirizak Hagi Hussen], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.111." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Brindisi per la colazione in onore del primo ministro somalo Abdirizak Hagi Hussen</title>
<div id="mentionMeta"><meta about="https://w3id.org/moro/enoam/data/abdirizak-haji-hussein" typeof="foaf:Person"/><meta about="https://w3id.org/moro/enoam/data/abdirizak-haji-hussein" content="Abdirizak" property="rdfs:label"/><meta about="https://w3id.org/moro/enoam/data/abdirizak-haji-hussein" property="owl:sameAs" resource="http://www.wikidata.org/entity/Q202437"/><meta about="https://w3id.org/moro/enoam/data/abdirizak-haji-hussein" content="Abdirizak, Haji, Hussein" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/organizzazione-dell-unita-africana" typeof="foaf:Organization"/><meta about="https://w3id.org/moro/enoam/data/organizzazione-dell-unita-africana" content="Organizzazione per l'Unità Africana" property="rdfs:label"/><meta about="https://w3id.org/moro/enoam/data/organizzazione-dell-unita-africana" property="owl:sameAs" resource="http://www.wikidata.org/entity/Q191703"/><meta about="https://w3id.org/moro/enoam/data/somalia" typeof="dcterms:Location"/><meta about="https://w3id.org/moro/enoam/data/somalia" content="Somalia" property="rdfs:label"/><meta about="https://w3id.org/moro/enoam/data/somalia" property="owl:sameAs" resource="http://www.wikidata.org/entity/Q1045"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Brindisi per la colazione in onore del primo ministro somalo Abdirizak Hagi Hussen </h1><p>Signor <span about="https://w3id.org/moro/enoam/data/132111/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/abdirizak-haji-hussein" typeof="deo:Reference">Primo Ministro</span>,</p><p class="paragraph" data-counter="1" id="p-1">sono particolarmente lieto di porgerle il più cordiale benvenuto in <span about="https://w3id.org/moro/enoam/data/132111/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> in occasione di questa sua prima visita nel nostro Paese, dopo la assunzione delle sue alte funzioni di governo.</p><p class="paragraph" data-counter="2" id="p-2">Quest’incontro mi offre una gradita occasione per testimoniarle il vivo interesse con cui seguiamo la sua opera costruttiva e per esprimerle il nostro più sincero apprezzamento per i risultati da essa conseguiti.</p><p class="paragraph" data-counter="3" id="p-3">L’alto ideale di progresso nella pace, che ispira la sua azione di governo, e il coraggio e la tenacia con la quale Ella, Signor Primo Ministro, affronta quei problemi di fondo, economici e sociale, la cui soluzione è alla base del benessere di ogni nazione, costituiscono la migliore garanzia per il sicuro e ordinato sviluppo del suo paese. Abbiamo anche seguito con apprezzamento e simpatia il progressivo affermarsi dello Stato somalo nella vita internazionale, nel pieno rispetto degli ideali delle <span about="https://w3id.org/moro/enoam/data/132111/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> e dell’<span about="https://w3id.org/moro/enoam/data/132111/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/organizzazione-dell-unita-africana" typeof="deo:Reference">Organizzazione</span> per l’Unità africana, e in particolare apprezziamo i suoi sforzi per giungere a pacifiche e fruttuose intese con i Paesi vicini.</p><p class="paragraph" data-counter="4" id="p-4">La complessità e le difficoltà che Ella si è prefisso sono a noi ben presenti, e sono quindi lieto di poterle riconfermare il nostro intendimento di continuare a prestare al suo governo la nostra amichevole cooperazione. È questo, d’altronde, il più naturale corollario dei sentimenti di solida amicizia che uniscono i nostri due popoli.</p><p class="paragraph" data-counter="5" id="p-5">Nel corso di questa sua breve visita in <span about="https://w3id.org/moro/enoam/data/132111/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, ella avrà modo di constatare quanto profondi siano questi sentimenti. Ella si trova qui da amico, in mezzo ad amici dei quali parla la stessa lingua, e mi piace sottolineare, signor Primo Ministro, come anche questo legame culturale, che dà un carattere di particolare intimità e di calda comprensione ai nostri rapporti, rappresenti un solido fondamento per una sempre più proficua collaborazione fra i nostri Paesi.</p><p class="paragraph" data-counter="6" id="p-6">Signor Primo Ministro, le felici relazioni esistenti fra l’<span about="https://w3id.org/moro/enoam/data/132111/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la <span about="https://w3id.org/moro/enoam/data/132111/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span> non si basano soltanto su un’antica e provata amicizia, ma trovano anche valido sostegno e impulso per un loro ulteriore rafforzamento nelle aspirazioni di pace e di progresso comuni ai nostri popoli.</p><p class="paragraph" data-counter="7" id="p-7">Nella consapevolezza di questa felice comunione di intenti e di ideali, levo il bicchiere alla prosperità della nazione somala, all’amicizia che unisce la <span about="https://w3id.org/moro/enoam/data/132111/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/somalia" typeof="deo:Reference">Somalia</span> all’<span about="https://w3id.org/moro/enoam/data/132111/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, alla salute e alla felicità personale di vostra eccellenza.</p></body></html>