<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.305" name="dcterms.relation"/><meta content="10.48678/unibo/aldomoro1.3.2.305" name="dcterms.identifier"/><meta content="Moro, Aldo, [Resoconto del discorso tenuto a Palermo in occasione della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.305." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aPalermoin occasione della campagna elettorale</title>
<div id="mentionMeta"><meta about="https://w3id.org/moro/enoam/data/palermo" typeof="dcterms:Location"/><meta about="https://w3id.org/moro/enoam/data/palermo" content="Palermo" property="rdfs:label"/><meta about="https://w3id.org/moro/enoam/data/palermo" property="owl:sameAs" resource="http://www.wikidata.org/entity/Q2656"/><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Palermo in occasione della campagna elettorale </h1><p class="paragraph" data-counter="1" id="p-1">A <span about="https://w3id.org/moro/enoam/data/132305/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/palermo" typeof="deo:Reference">Palermo</span>, in un discorso alla cittadinanza, il presidente del Consiglio ha detto che parlando nella capitale della Regione, intende rendere omaggio a tutta la <span about="https://w3id.org/moro/enoam/data/132305/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, a questa gente intelligente, buona, semplice, laboriosa, animata da altissimo amor di patria e da una profonda solidarietà con la nazione. Lo svolgersi delle autonomie, anche quelle più caratterizzate da incisivi poteri, come quella siciliana, se vi è un tale sentimento ed un adeguato legame politico, non rompe l'unità del paese. La solidarietà con voi è stata sempre viva da parte del governo come del popolo italiano. Nei momenti più difficili della vostra vicenda politica avete trovato lo Stato, e per esso il governo della nazione, in cordiale feconda collaborazione con gli organi che rappresentano la Regione. Di fronte a tante polemiche, che non ho esitato a definire ingiuste, desidero dare atto al presidente dell'Assemblea ed a quello della Regione dell'impegno che viene posto per la soluzione dei gravi problemi dell'isola, in un corretto quadro di rapporti con lo Stato e in spirito di reciproca fiducia e collaborazione. </p><p class="paragraph" data-counter="2" id="p-2">Nell'ora più drammatica per la <span about="https://w3id.org/moro/enoam/data/132305/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, quando la natura si è scatenata contro una parte così larga della nobile gente siciliana<sup><a href="#curatornote-1" id="curatornote-ref-1">[1]</a></sup>, lo Stato fu accanto ad essa: dal <span about="https://w3id.org/moro/enoam/data/132305/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Presidente della Repubblica</span>, espressione dell'unità nazionale, al Presidente del Consiglio, ai ministri<sup><a href="#curatornote-2" id="curatornote-ref-2">[2]</a></sup>. A testimoniare la continuità di questo sentimento di viva partecipazione sono ritornato oggi, toccando la terra siciliana, tra questi nostri fratelli colpiti dalla sventura per constatare come, attraverso l'assidua azione del governo nazionale e regionale, della pubblica amministrazione e dei liberi comuni, molti passi innanzi siano stati fatti, anche se molto resta anche da fare. Certo, ricostruire quanto è andato distrutto e anzi riportare queste zone a un livello più degno di vita è un compito così grande che richiede ancora del tempo. Riteniamo però che la legge da noi predisposta, nella sua attuazione che auspichiamo rapida, consentirà di realizzare non tanto il ripristino delle condizioni precedenti la sciagura quanto l'elevazione civile di queste popolazioni. </p><p class="paragraph" data-counter="3" id="p-3">Le autonomie regionali sono da considerarsi una costruttiva esperienza. Per questo desidero riconfermare il proposito di concretare questa visione più articolata e profonda della vita democratica dello Stato attraverso l'istituzione delle regioni a statuto ordinario accanto a quelle a statuto speciale. Siamo infatti convinti della importanza di tutte le autonomie per l'ordinato, positivo svolgimento della vita economica, sociale e politica del Paese. Noi crediamo che così si esprima quella intuizione della libertà che abbiamo svolto, arricchito e difeso nel corso di questi anni e che caratterizza la nostra politica. Siamo democratici e abbiamo perciò fiducia in questo modo: nuovo, responsabile, popolare, di gestire gli interessi comuni nell'esercizio dei poteri previsti dalla Costituzione repubblicana. </p><p class="paragraph" data-counter="4" id="p-4">A <span about="https://w3id.org/moro/enoam/data/132305/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/palermo" typeof="deo:Reference">Palermo</span> vorrei ridire che uno dei punti fondamentali del programma del governo e di quello della <span about="https://w3id.org/moro/enoam/data/132305/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è la realizzazione dell'unità nella dignità dell'intero Paese, un traguardo questo che fino a quando non sarà stato raggiunto ci terrà sempre protesi alla sua realizzazione. Ecco: le autonomie e la rinascita del Mezzogiorno, e cioè libertà e giustizia per tutta la nazione, sono capisaldi di una politica democratica che è stata e che sarà feconda di bene per l'intero Paese. È però ingiusto dire che in questi anni si è fatto niente o poco. Ricordo a questo proposito la politica infrastrutturale, quella per lo sviluppo agricolo e infine quella volta, in una con l'incremento turistico, allo sviluppo industriale che è un coefficiente ineliminabile della rinascita economica delle regioni meridionali. </p><p class="paragraph" data-counter="5" id="p-5">In questo sforzo che si salda con quello svolto in tutti questi venti anni abbiamo cercato strumenti nuovi, individuandoli nella contrattazione programmata, un più intenso contatto cioè dello Stato con gli operatori economici pubblici e privati in vista di una più intensa presenza di iniziative industriali nelle zone ancora parzialmente depresse del Paese. Desidero assicurare tecnici e operai, preoccupati della sorte dell'industria elettronica in <span about="https://w3id.org/moro/enoam/data/132305/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, che il governo ed io personalmente siamo decisamente intervenuti per garantire una nuova iniziativa industriale dell'Iri il quale d'altra parte fiancheggerà efficacemente l'opera rivolta ad affrontare problemi di emergenza posti dall'attuale condizione di questa impresa. Posso perciò assicurarvi che la vostra attesa non sarà delusa. </p><p class="paragraph" data-counter="6" id="p-6">Naturalmente lo sviluppo economico del Mezzogiorno è inconcepibile fuori dello sviluppo generale del Paese, reso possibile dal nostro inserimento nei grandi spazi economici dell'Europa e del mondo. Se abbiamo presente l'attuale grado di sviluppo e la capacità di competizione delle nostre imprese, se paragoniamo la fase di espansione in corso nella nostra economia con la recessione che caratterizzò l'inizio della legislatura, dobbiamo rendere omaggio alla capacità di sacrificio e di impegno e alla intelligenza dei nostri lavoratori, alla generosa dedizione dei tecnici di alto livello della finanza e dell'industria, alla creatività e al coraggio dei nostri imprenditori. Non sarebbe giusto tuttavia dimenticare che il Governo, nell'ambito della programmazione<sup><a href="#curatornote-3" id="curatornote-ref-3">[3]</a></sup>, ha saputo mobilitare tutte le energie del paese, far assumere allo Stato tutte le sue responsabilità, promuovere una feconda collaborazione fra iniziativa privata e pubblica in vista di un equilibrato sviluppo economico e di una impegnativa gara su scala mondiale. Questa espansione può e deve continuare e ad essa, nelle condizioni ora indicate, non può mancare il successo di una significativa affermazione dell'<span about="https://w3id.org/moro/enoam/data/132305/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> come paese fra i più progrediti nel mondo. Questa prospettiva è legata al quadro politico entro il quale il paese si muove e che non potrebbe essere alterato senza gravissimo danno. </p><p class="paragraph" data-counter="7" id="p-7">Di fronte alle polemiche convergenti, anche se di segno opposto, delle opposizioni c'è l'indicazione positiva di una maggioranza democratica già sperimentata e che deve essere ancor più valorizzata nell'interesse del paese. Di fronte all'incognita implicita nelle prospettive dell'opposizione e alla persistente minaccia del <span about="https://w3id.org/moro/enoam/data/132305/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito comunista</span> sta la chiarezza del nostro avvenire politico quale noi lo configuriamo sulla base dell'esperienza vissuta ed in termini di più intensa collaborazione e di maggiore libertà e giustizia per tutti. A questo quadro politico dà il suo apporto determinante la <span about="https://w3id.org/moro/enoam/data/132305/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che lo ha responsabilmente voluto rispondendo ancora una volta alle esigenze del Paese. La sua forza è garanzia di cooperazione democratica e di stabilità politica. Questi dati sono essenziali per assicurare la presenza, in questo delicato momento di evoluzione, delle forze adatte a guidare il Paese nei tempi nuovi che per tanti segni si annunciano e ci impegnano in un nuovo sforzo per stabilire a più alto livello l’equilibrio sociale e politico del nostro Paese. </p><ol id="curatorNotes"><li about="https://w3id.org/moro/enoam/data/132305/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al terremoto del Belice che nella notte del 14 e 15 gennaio 1968 colpì una vasta area della Sicilia occidentale. <a href="#curatornote-ref-1">↑</a></li><li about="https://w3id.org/moro/enoam/data/132305/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alle visite in Sicilia compiute dal presidente della Repubblica Giuseppe Saragat, da Moro e da diversi ministri nei giorni successivi all’evento sismico. <a href="#curatornote-ref-2">↑</a></li><li about="https://w3id.org/moro/enoam/data/132305/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al Piano Pieraccini, ovvero al programma di sviluppo economico per il quinquennio 1965-1969, licenziato dal Consiglio dei ministri nel gennaio 1965 ma approvato soltanto nell’estate del 1967 in Parlamento. <a href="#curatornote-ref-3">↑</a></li></ol></body></html>