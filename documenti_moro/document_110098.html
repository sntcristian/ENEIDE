<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.098" name="dcterms.relation"/><meta content="10.48678/unibo/aldomoro1.1.0.098" name="dcterms.identifier"/><meta content="Moro, Aldo, Propositi e speranze, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.098." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Propositi e speranze</title>
<div id="mentionMeta"><meta about="https://w3id.org/moro/enoam/data/cordell-hull" typeof="foaf:Person"/><meta about="https://w3id.org/moro/enoam/data/cordell-hull" content="Cordell Hull" property="rdfs:label"/><meta about="https://w3id.org/moro/enoam/data/cordell-hull" property="owl:sameAs" resource="http://www.wikidata.org/entity/Q202979"/><meta about="https://w3id.org/moro/enoam/data/cordell-hull" content="Hull, Cordell" property="skos:prefLabel"/><meta about="https://w3id.org/moro/enoam/data/winston-churchill" typeof="foaf:Person"/><meta about="https://w3id.org/moro/enoam/data/winston-churchill" content="Winston Churchill" property="rdfs:label"/><meta about="https://w3id.org/moro/enoam/data/winston-churchill" property="owl:sameAs" resource="http://www.wikidata.org/entity/Q8016"/><meta about="https://w3id.org/moro/enoam/data/winston-churchill" content="Churchill, Winston" property="skos:prefLabel"/><meta about="https://w3id.org/moro/enoam/data/unione-sovietica" typeof="dcterms:Location"/><meta about="https://w3id.org/moro/enoam/data/unione-sovietica" content="Unione Sovietica" property="rdfs:label"/><meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Propositi e speranze</h1><p class="paragraph" data-counter="1" id="p-1">Si sono susseguiti in questi ultimi giorni fatti e dichiarazioni molto significanti, che il popolo italiano farà bene a considerare con attenzione tesa e serena, senza scoraggiamenti. Una valutazione affrettata e facilona di questi dati nuovi della nostra situazione politica può in effetti condurre ad uno stato d’animo di disagio e di sconforto; ma proprio la superficialità, la fretta ed il facile ottimismo ingannatore, i quali hanno già fatto male al popolo italiano, vanno evitati ad ogni costo in questa terribile ora, che richiede fortezza degli spiriti, esatta comprensione della realtà, fredda determinazione operosa, per scegliere e seguire la via migliore.</p><p>Evoluzioni pericolose</p><p class="paragraph" data-counter="2" id="p-2">Ecco questi dati, alcuni dei quali, in apparenza almeno, contraddittorî: ripresa delle relazioni diplomatiche tra <span about="https://w3id.org/moro/enoam/data/110098/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e <span about="https://w3id.org/moro/enoam/data/110098/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Russia</span>; rifiuto anglo-americano di seguire su questo punto l’esempio dell’<span about="https://w3id.org/moro/enoam/data/110098/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione Sovietica</span>; dichiarazione di <span about="https://w3id.org/moro/enoam/data/110098/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/cordell-hull" typeof="deo:Reference">Cordell Hull</span><sup><a href="#curatornote-1" id="curatornote-ref-1">[1]</a></sup> circa la condizione dei paesi vinti, i quali saranno sottoposti a sorveglianza, fin quando non abbiano dato prove concrete di aver abbandonato la politica di prepotenza aggressiva; dichiarazione di <span about="https://w3id.org/moro/enoam/data/110098/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/winston-churchill" typeof="deo:Reference">Churchill</span><sup><a href="#curatornote-2" id="curatornote-ref-2">[2]</a></sup> intorno alla Carta Atlantica, la quale indica i fini della guerra delle Nazioni Unite, ma non costituisce un patteggiare con il nemico; l’affissione degli otto punti della Carta stessa per le strade dell’<span about="https://w3id.org/moro/enoam/data/110098/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span><sup><a href="#curatornote-3" id="curatornote-ref-3">[3]</a></sup>. </p><p class="paragraph" data-counter="3" id="p-3">Non è possibile ora e non importa neppure individuare la genesi spirituale e politica delle accennate dichiarazioni, ma certo possiamo renderci conto dello stato d’animo che le ha determinate. Siamo anche noi, ne conveniamo, contro le evoluzioni troppo rapide e perciò artificiose e pericolose. Sappiamo che qualche cosa è stato spezzato da questa guerra fatale imposta al popolo italiano e che l’atmosfera di fiduciosa amicizia, alla quale indubitabilmente da entrambe le parti si vuol giungere, ha da essere creata a poco a poco, cautamente, perché la fretta non sia a spese della solidità della costruzione.</p><p class="paragraph" data-counter="4" id="p-4">Certo è sconcertante e triste la permanente condizione di popolo vinto, vinto in questa guerra di libertà combattuta contro il fascismo e non contro l’<span about="https://w3id.org/moro/enoam/data/110098/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5">Ma questo stadio di transizione, che prepara in un fermento silenzioso i trattati di pace, è una prova più per gli altri che per noi, in quanto ora si va svolgendo, come noi tutti, uomini esasperati da troppe sofferenze, vogliamo credere, quello stato d’animo di giustizia in tutti i popoli e per tutti i popoli, senza del quale neppure la futura pace sarà duratura.</p><p class="paragraph" data-counter="6" id="p-6">L’iniziativa russa, in merito alle relazioni diplomatiche con l’<span about="https://w3id.org/moro/enoam/data/110098/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, resta dunque a sé, determinata dagli speciali motivi che guidano la fluida, dinamica, veramente giovanile politica dell’<span about="https://w3id.org/moro/enoam/data/110098/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/unione-sovietica" typeof="deo:Reference">Unione Sovietica</span>.</p><p class="paragraph" data-counter="7" id="p-7">Altrove noi restiamo corretti e cordiali, in attesa, nella prova della lunga sofferenza, di capire e muovere con coscienza chiara verso l’avvenire d’intesa fra i popoli, da tutti auspicato. Restiamo in attesa confidente e piena di dignità, paghi che, nella lotta comune la quale dovrebbe fondare una solida amicizia, la flotta italiana soprattutto, dando del sangue dei marinai, già generosamente sparso in quattro anni di guerra, mostri il vero volto dell’<span about="https://w3id.org/moro/enoam/data/110098/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, a lungo e vanamente deformato.</p><p>Incertezze</p><p class="paragraph" data-counter="8" id="p-8">E se a taluno restassero incertezze e timori, non già quelli salutari che consigliano la prudenza e accompagnano ogni saggia evoluzione politica, ma quelli che ingenerano abbattimento e sconforto e impediscono di costruire, noi vogliamo richiamare alla avvenuta affissione della Carta Atlantica nelle pubbliche strade d’<span about="https://w3id.org/moro/enoam/data/110098/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Così la diplomazia accorta esce un poco dal suo segreto lungimirante e si manifesta ai popoli interi, come un impegno sacro e solenne, la direttiva umanistica che essa persegue.</p><p class="paragraph" data-counter="9" id="p-9">I popoli sanno ormai che si vuole la giustizia per tutti. Troppe prove certo hanno fatto accorti i popoli in questa lunga e tormentata storia ed il generale esasperato senso antirettorico mostra quanto grande sia in tutti il disdegno delle parole e l’attesa ansiosa di fatti persuasivi. Ma per questo appunto la Carta Atlantica non è più un segreto diplomatico, ma libera, aperta; democratica parola; patrimonio prezioso dei popoli che hanno troppo sofferto e guerreggiato per sconforto, per esasperazione, per generale decadenza morale.</p><p class="paragraph" data-counter="10" id="p-10">Questa parola d’ordine per l’avvenire, questa parola di giustizia e di bontà, è diventata dominio di tutti, perché possano tutti più agevolmente vincere la tentazione di essere ingiusti e inumani. Perché la tentazione è sempre nel fondo della tormentata e dubbiosa coscienza morale degli uomini, gli uomini di tutto il mondo si son detti l’un con l’altro, a fronte alta, il loro onesto proposito, per non poter tornare indietro.</p><p>mr.</p><ol id="curatorNotes"><li about="https://w3id.org/moro/enoam/data/110098/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Cordell Hull (1871-1955), Segretario di Stato degli Stati Uniti dal 1933. <a href="#curatornote-ref-1">↑</a></li><li about="https://w3id.org/moro/enoam/data/110098/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Winston Churchill (1874-1965), primo ministro del Regno Unito dal 1940. <a href="#curatornote-ref-2">↑</a></li><li about="https://w3id.org/moro/enoam/data/110098/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il contesto di tale affissione è probabilmente da ricondurre al fatto che il Consiglio dei ministri, su sollecitazione di Badoglio, nel dicembre del 1943 aveva dichiarato che l’Italia intendeva aderire alla Carta atlantica, un’ipotesi che la diplomazia inglese, ancora nel marzo 1944, continuava a respingere perché temeva fosse parte di un tentativo italiano per sottrarsi alle responsabilità giuridiche della sconfitta. <a href="#curatornote-ref-3">↑</a></li></ol></body></html>