<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.275" name="dcterms.relation"/><meta content="10.48678/unibo/aldomoro1.3.2.275" name="dcterms.identifier"/><meta content="Moro, Aldo, [Discorso tenuto agli ufficiali piloti dell’Aeronautica nella base militare di Amendola], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.275." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto agli ufficiali piloti dell’Aeronautica nella base militare di Amendola</title>
<div id="mentionMeta"><meta about="https://w3id.org/moro/enoam/data/pozzuoli" typeof="dcterms:Location"/><meta about="https://w3id.org/moro/enoam/data/pozzuoli" content="Pozzuoli" property="rdfs:label"/><meta about="https://w3id.org/moro/enoam/data/pozzuoli" property="owl:sameAs" resource="http://www.wikidata.org/entity/Q72425"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Discorso tenuto agli ufficiali piloti dell’Aeronautica nella base militare di Amendola</h1><p class="paragraph" data-counter="1" id="p-1">Sono lieto ed onorato di assistere ad una cerimonia tanto significativa, qual è la consegna dei brevetti ai nuovi ufficiali piloti dell'Aeronautica militare italiana. Domani poi saremo a <span about="https://w3id.org/moro/enoam/data/132275/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/pozzuoli" typeof="deo:Reference">Pozzuoli</span> per l'inaugurazione del corso di studi dell'accademia. Sono questi il punto di partenza e quello di arrivo della vostra formazione tecnico-scientifica, militare e morale. In tal modo l'aviazione è impegnata ad assicurare la continuità dei suoi quadri dirigenti e con ciò la più pronta ed efficace. Difesa dal cielo del territorio nazionale e quindi della dignità e libertà del nostro Paese. La storia della vostra arma è, in confronto alle altre, molto breve, ma già ricca, in altissimo grado, di esemplare dedizione al dovere, di amor di Patria, di luminosi atti di ardimento e di eroismo. L'arma azzurra è inoltre caratterizzata da un coefficiente particolarmente elevato di conoscenze scientifiche e tecniche alle quali si associano vigore fisico, equilibrio spirituale, una coraggiosa prontezza nell'assumere le iniziative ed operare gli interventi che i compiti propri dell'aeronautica richiedono. lo desidero, nel salutare voi, nuovi piloti militari italiani, rendere omaggio alla vostra gloriosa aviazione e, ricordandone qui la grande tradizione, esprimere la certezza che essa saprà assolvere, in condizioni mutate e che ne rendono ancora più importante la funzione soprattutto nel Mediterraneo, il suo compito insostituibile di difesa della patria. lo vi porto dunque il cordiale saluto del Governo, il pieno apprezzamento della vostra capacità e del vostro impegno, il fervido augurio che l'opera vostra sia tale sempre, da corrispondere alle esigenze del paese ed agli imperativi della vostra coscienza morale e sensibilità civica. lo penso e spero che voi compirete in ogni circostanza fino in fondo, con serenità e coraggio, il vostro dovere, avendo il premio di alte soddisfazioni morali lo penso e spero che sentirete tutta la dignità che c'è nell'assolvere un compito, più che importante, essenziale per la nostra Patria. </p><p class="paragraph" data-counter="2" id="p-2">Vi mancherà certamente, in parte, quel corrispettivo di agiatezza, quel compenso rilevante per l'opera prestata, che sogliono accompagnare altre attività caratterizzate da competenza ed abilità non maggiori di quelle che voi possedete, in posti di lavoro conquistati con impegno e sacrificio non certo più grandi di quelli che voi avete assunto ed affrontato. Ciò malgrado voi avete fatto la vostra scelta; l'avete fatta non per calcolo, ma per passione e cioè per slancio ideale, per accettazione di un dovere che inorgoglisce, per schietto amor di patria ed a servizio, il più esposto, il più rischioso, il più distaccato da qualsiasi considerazione di interesse, dell'<span about="https://w3id.org/moro/enoam/data/132275/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ed io voglio pensare che, se il vostro sacrificio potrà essere diminuito grado a grado con l'accrescersi della ricchezza nazionale e nella più ordinata e giusta organizzazione del nostro Paese, esso resterà sempre in qualche misura a caratterizzare l'impegno che avete assunto e la missione che vi siete data. Ma vorrei ancora pensare che l'esempio, il quale viene da una gioventù moralmente sana, viva e pronta com'è la vostra, valga a permeare la nostra società di un senso dell'ideale che ad essa ancora talvolta manca e ad orientarla non solo, com'è naturale e giusto, verso mete di benessere, di libertà e di giustizia, ma anche verso la consapevolezza di un alto dovere da compiere, di una generosa solidarietà da offrire alla comunità nazionale, di un servizio sempre importante, quello al quale siamo tutti chiamati e che conta per se stesso più della soddisfazione e del comodo personale. Ed il rischio che voi accettate, così in pace come in guerra, ci sollecita tutti a fare bene, al di fuori di ogni calcolo meschino, tutto quello che la nostra condizione comporta per il bene della patria e per quello dell'umanità intera. </p><p class="paragraph" data-counter="3" id="p-3">La più giovane delle armi è tuttavia tale da costituire in <span about="https://w3id.org/moro/enoam/data/132275/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e nel mondo, un fattore decisivo in guerra, ma soprattutto, nella sua capacità di garantire l'equilibrio delle forze, un coefficiente di sicurezza ed un elemento importante di quella strategia militare e politica che mira a rendere la guerra impossibile. Concorrono a raggiungere questo obiettivo il peso dell'opinione pubblica e l'istintivo, crescente e sempre più consapevole desiderio di pace dei popoli. Entrambi questi fattori sono, nel mondo di oggi, necessari e noi non possiamo non fare affidamento sull'uno e sull'altro insieme. </p><p class="paragraph" data-counter="4" id="p-4">Siamo per questa ragione nell'Alleanza atlantica che presidia con una potente solidarietà la nostra forza e capacità di difesa. E nell'alleanza siamo leali ai nostri impegni, tanto quanto voi siete fedeli ai doveri che avete prescelto. Ma la politica italiana è politica di pace sia quando organizza su base integrata e senza alcuna, inconcepibile, velleità aggressiva la difesa del Paese, sia quando s'inserisce nelle grandi correnti ideali e nelle organizzazioni mondiali che operano per la pace; una pace che sia per tutti espressione di sicurezza e di giustizia. Ogni passo innanzi sulla via della solidarietà e dell'unità dei popoli è un progresso verso la pace nel mondo. Per questo abbiamo cercato e cerchiamo, per voi come per i nostri figli, di costruire un'<span about="https://w3id.org/moro/enoam/data/132275/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> che sia un'altra patria più grande, capace in ogni campo di quel vasto respiro che il mondo di oggi, con le sue straordinarie conquiste, suggerisce ed anzi esige. In questa realtà nuova la tradizione, la storia, il genio, la ricchezza e la cultura, dell'<span about="https://w3id.org/moro/enoam/data/132275/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> come di ogni altro paese, dovrebbero essere rispettate e potenziate. Siamo ora a mezza strada in questo cammino, là dove la mèta è insieme più vicina e più difficile da raggiungere.</p><p class="paragraph" data-counter="5" id="p-5">Ed infatti molti ostacoli sorgono dinanzi a noi, sia che si tratti di dare avvio a strutture sovranazionali, sia che si tratti di estendere la comunità fino ai suoi naturali confini. Continueremo a questo fine la nostra battaglia con chiarezza e nettezza di propositi, assumendo le nostre responsabilità e chiedendo che ogni altro assuma le proprie. Questo grande disegno storico, che ci consentirebbe, oltretutto, di avere una partecipazione più influente sui destini del mondo, è dunque affidato anche alla vostra fermezza e alla vostra passione, ad una volontà di popolo cioè che sia più forte dei calcoli politici e delle remore paralizzanti. Parlando a giovani, chiamati a difendere la pace e, ove occorra, la propria patria in guerra, possiamo indicare questi problemi ed obiettivi, sapendo di trovare nella loro consapevolezza, nella loro responsabilità, nel loro senso dell'avvenire una risposta pronta e sicura. </p><p class="paragraph" data-counter="6" id="p-6">Nel rispetto, nell'ammirazione che abbiamo per voi, vi vogliamo dunque partecipi nell'attenzione rivolta ai grandi problemi del nostro popolo, dell'<span about="https://w3id.org/moro/enoam/data/132275/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e del mondo. Vi parlo così, perché conosco la vostra intelligenza e sensibilità, le quali vi fanno, oltre che piloti veramente padroni dei vostri apparecchi, uomini capaci di comprendere e di vivere il proprio tempo, questa età difficile, ma ricca di promesse, che ci è stata riservata. Guiderete sì, d'ora innanzi, con prodezza e bravura, le macchine veloci e potenti che vi sono state affidate; ma sarete anche, per la vostra maturità civile gli artefici dell'<span about="https://w3id.org/moro/enoam/data/132275/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> di domani, inserita nell'<span about="https://w3id.org/moro/enoam/data/132275/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel mondo e capace di far valere in essi il coraggio e la dedizione dei suoi figli, l'insieme delle conquiste civili che essa ha saputo conseguire nella sua lunga e gloriosa storia. </p></body></html>