<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.094" name="dcterms.relation"/><meta content="10.48678/unibo/aldomoro1.3.2.094" name="dcterms.identifier"/><meta content="Moro, Aldo, [Dichiarazione per arrivo a Roma del primo ministro britannico Harold Wilson], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.094." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Dichiarazione per l’arrivo a Roma delprimo ministrobritannico Harold Wilson</title>
<div id="mentionMeta"><meta about="https://w3id.org/moro/enoam/data/harold-wilson" typeof="foaf:Person"/><meta about="https://w3id.org/moro/enoam/data/harold-wilson" content="Harold Wilson" property="rdfs:label"/><meta about="https://w3id.org/moro/enoam/data/harold-wilson" property="owl:sameAs" resource="http://www.wikidata.org/entity/Q128956"/><meta about="https://w3id.org/moro/enoam/data/harold-wilson" content="Wilson, Harold" property="skos:prefLabel"/><meta about="https://w3id.org/moro/enoam/data/gladys-mary-wilson" typeof="foaf:Person"/><meta about="https://w3id.org/moro/enoam/data/gladys-mary-wilson" content="Gladys Mary Wilson" property="rdfs:label"/><meta about="https://w3id.org/moro/enoam/data/gladys-mary-wilson" content="http://www.wikidata.org/entity/Q3296260" property="owl:sameAs" resource="http://www.wikidata.org/entity/Q75319784"/><meta about="https://w3id.org/moro/enoam/data/gladys-mary-wilson" content="Wilson, Gladys, Mary" property="skos:prefLabel"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Dichiarazione per l’arrivo a Roma del primo ministro britannico Harold Wilson</h1><p>Signor <span about="https://w3id.org/moro/enoam/data/132094/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/harold-wilson" typeof="deo:Reference">Primo Ministro</span>, </p><p class="paragraph" data-counter="1" id="p-1">sono particolarmente lieto di porgere a Lei, alla <span about="https://w3id.org/moro/enoam/data/132094/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/gladys-mary-wilson" typeof="deo:Reference">Signora Wilson</span> ed alle personalità che la accompagnano, il saluto più cordiale del Governo italiano e mio personale, e di esprimerle la nostra più sincera soddisfazione per questo incontro che abbiamo vivamente auspicato.</p><p class="paragraph" data-counter="2" id="p-2">La sua presenza qui è una rinnovata conferma dei vincoli di amicizia e di alleanza che uniscono i nostri due Paesi. Anche se il Suo soggiorno tra noi sarà purtroppo molto breve, sono certo che le consentirà di constatare con quale interesse e con quale simpatia la <span about="https://w3id.org/moro/enoam/data/132094/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> sia guardata in <span about="https://w3id.org/moro/enoam/data/132094/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e la sua attività seguita ed apprezzata.</p><p class="paragraph" data-counter="3" id="p-3">Il momento in cui abbiamo il piacere di accoglierla sul nostro suolo è denso di avvenimenti e di problemi internazionali di grande portata. Le relazioni tra i paesi legati dal costruttivo vincolo dell’alleanza atlantica, le questioni della collaborazione europea e le prospettive di unificazione dell’<span about="https://w3id.org/moro/enoam/data/132094/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, i problemi della difesa e della sicurezza, i rapporti tra l’Oriente e l’Occidente, i problemi della distensione e del disarmo così attivamente seguiti dalle opinioni pubbliche dei popoli in una costante aspirazione alla realizzazione di condizioni che assicurino una pace duratura, le situazioni di tensione e di pericolo esistenti nel mondo, i problemi dei popoli in via di sviluppo, i nostri reciproci interessi costituiscono un complesso di temi che si pongono dinanzi a noi e che è nostro compito e dovere discutere e valutare insieme.</p><p class="paragraph" data-counter="4" id="p-4">Non vi è dunque bisogno di mettere in luce come, proprio per queste ragioni, noi consideriamo della massima utilità ed importanza poter avere con Lei scambi di idee diretti, approfonditi ed improntati alla massima franchezza: e non potrebbe essere altrimenti tra due Governi che intrattengono relazioni così strette ed amichevoli.</p><p class="paragraph" data-counter="5" id="p-5">I nostri rapporti, infatti, in ogni loro manifestazione, sono sempre animati dalla stessa fede nei comuni valori di libertà e di giustizia propri di una tradizione e civiltà, alle quali i nostri popoli hanno dato un così cospicuo e significativo apporto. Ho quindi piena fiducia che da questo incontro, come pure da ogni altro nostro futuro contatto che desidero sin da questo momento auspicare, potrà trarre vantaggio non solo la collaborazione italo-britannica, ma anche la causa della pace. Con questo auspicio, signor primo ministro, mi è grato darle un fervido benvenuto nel nostro paese.</p></body></html>