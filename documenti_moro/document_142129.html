<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.129" name="dcterms.relation"/><meta content="10.48678/unibo/aldomoro1.4.2.129" name="dcterms.identifier"/><meta content="Moro, Aldo, [Sulle relazioni fra Italia e Ungheria], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.129." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sulle relazioni fraItaliaeUngheria]</title>
<div id="mentionMeta">
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/ungheria" typeof="dcterms:Location"/>
<meta about="https://w3id.org/moro/enoam/data/ungheria" content="Ungheria" property="rdfs:label"/>
<meta about="https://w3id.org/moro/enoam/data/ungheria" property="owl:sameAs" resource="http://www.wikidata.org/entity/Q28"/>
<meta about="https://w3id.org/moro/enoam/data/gyorgy-lazar" typeof="foaf:Person"/>
<meta about="https://w3id.org/moro/enoam/data/gyorgy-lazar" content="György Lázár" property="rdfs:label"/>
<meta about="https://w3id.org/moro/enoam/data/gyorgy-lazar" property="owl:sameAs" resource="http://www.wikidata.org/entity/Q598216"/><meta about="https://w3id.org/moro/enoam/data/gyorgy-lazar" content="Lazar, Gyorgy" property="skos:prefLabel"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/helsinki" typeof="dcterms:Location"/>
<meta about="https://w3id.org/moro/enoam/data/helsinki" content="Helsinki" property="rdfs:label"/>
<meta about="https://w3id.org/moro/enoam/data/helsinki" property="owl:sameAs" resource="http://www.wikidata.org/entity/Q1757"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Sulle relazioni fra
 
  Italia
 
 e
 
  Ungheria
 
 ]
</h1><p class="paragraph" data-counter="1" id="p-1">
 « Signor
 <span about="https://w3id.org/moro/enoam/data/142129/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/gyorgy-lazar" typeof="deo:Reference">
  Presidente
 </span>
<sup>
<a href="#curatornote-1" id="curatornote-ref-1">
   [1]
  </a>
</sup>
 , mi è gradito rinnovare a lei ed alle eminenti personalità che l’accompagnano il benvenuto più cordiale del governo italiano e mio personale.
</p><p class="paragraph" data-counter="2" id="p-2">
 La sua visita testimonia l’eccellente stato dei nostri rapporti e costituisce il felice coronamento di una intensa serie di visite che l’
 <span about="https://w3id.org/moro/enoam/data/142129/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e l’
 <span about="https://w3id.org/moro/enoam/data/142129/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/ungheria" typeof="deo:Reference">
  Ungheria
 </span>
 si sono scambiate negli ultimi anni. A tale riguardo non posso esimermi dal menzionare le occasioni che io stesso ho avuto, in qualità di ministro degli affari esteri, di visitare due volte, nel 1970 e nel 1974, il suo paese, del quale serbo un ricordo vivissimo sia per la bellezza dei luoghi, sia per la squisita ospitalità che mi fu offerta, sia, infine, per la spontanea cordialità dimostratami dall’amico popolo ungherese.
</p><p class="paragraph" data-counter="3" id="p-3">
 Esiste in effetti – ed è evidente in ogni contatto – una naturale simpatia che unisce i nostri due popoli. Essa si fonda sulla civiltà europea di cui entrambi i paesi sono ugualmente partecipi e trae alimento da un patrimonio comune di tradizioni storiche e di rapporti culturali.
</p><p class="paragraph" data-counter="4" id="p-4">
 Durante il secolo scorso gloriose pagine di storia furono scritte dai nostri due popoli, accomunati da uno stesso ideale nazionale e da una stessa lotta di liberazione.
</p><p class="paragraph" data-counter="5" id="p-5">
 Su questa storia comune si fonda oggi la nostra cooperazione, che andiamo progressivamente edificando, convinti come siamo che essa giova non soltanto ai nostri paesi, ma anche alla distensione ed alla pace in
 <span about="https://w3id.org/moro/enoam/data/142129/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 e nel mondo.
</p><p class="paragraph" data-counter="6" id="p-6">
 In questo senso, signor
 <span about="https://w3id.org/moro/enoam/data/142129/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/gyorgy-lazar" typeof="deo:Reference">
  Presidente
 </span>
 , la sua visita in
 <span about="https://w3id.org/moro/enoam/data/142129/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 non è soltanto un coronamento, come ho appena accennato; essa costituisce anche il punto di partenza per l’ulteriore consolidamento ed approfondimento delle nostre relazioni.
</p><p class="paragraph" data-counter="7" id="p-7">
 Già esse hanno dato frutti notevoli. Nel settore economico il nostro interscambio si è più che triplicato negli ultimi anni. Nel maggio ‘74 abbiamo firmato l’Accordo decennale di cooperazione economica, industriale e tecnica che mira a regolare, a più lungo termine e su basi più organiche, le nostre relazioni economiche. Esistono dunque le premesse perché la nostra collaborazione economica abbia nuovo slancio e raggiunga sempre più importanti risultati. Siamo consci naturalmente delle difficoltà che possono ostacolare il nostro cammino. Desidero tuttavia assicurarle che da parte nostra siamo pronti a superarle.
</p><p class="paragraph" data-counter="8" id="p-8">
 Anche la nostra collaborazione culturale, fondata sull’Accordo del 1965, si svolge in modo soddisfacente; quella nel settore scientifico e tecnico, basata su un accordo dello stesso anno, ha visto svolgersi varie iniziative e programmi di ricerche comuni, in diversi campi, tra Istituti dei nostri due paesi.
</p><p class="paragraph" data-counter="9" id="p-9">
 Al di là della cooperazione bilaterale, cui ho fatto cenno, i nostri due paesi partecipano intensamente alla vita internazionale, alla quale essi, guidati da una comune aspirazione alla distensione e alla pace, apportano, ciascuno nel quadro dei propri impegni internazionali e della propria collocazione ideale, il loro valido contributo.
</p><p class="paragraph" data-counter="10" id="p-10">
 In questo spirito l’
 <span about="https://w3id.org/moro/enoam/data/142129/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e l’
 <span about="https://w3id.org/moro/enoam/data/142129/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/ungheria" typeof="deo:Reference">
  Ungheria
 </span>
 hanno partecipato ai lavori della Conferenza per la sicurezza e la cooperazione in
 <span about="https://w3id.org/moro/enoam/data/142129/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 e ne hanno firmato l’Atto finale a
 <span about="https://w3id.org/moro/enoam/data/142129/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/helsinki" typeof="deo:Reference">
  Helsinki
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 . L’
 <span about="https://w3id.org/moro/enoam/data/142129/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 considera la Conferenza un evento di grande rilievo per i popoli d’
 <span about="https://w3id.org/moro/enoam/data/142129/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 e si attende che l’effettiva applicazione, da parte degli Stati partecipanti, di tutti i principi riaffermati e delle misure concordate nell’Atto finale possa consacrarla come una tappa importante sulla via della distensione.  Attraversiamo una fase storica di profonda evoluzione in
 <span about="https://w3id.org/moro/enoam/data/142129/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 . Nuove aspirazioni, nuovi fermenti ideali affiorano nella coscienza dei popoli europei, sollecitando al superamento di alcune divisioni ed a più stretti contatti umani tra i popoli. Spetta a noi accogliere questo impulso e tradurlo in una nuova realtà politica.
</p><p class="paragraph" data-counter="11" id="p-11">
 L’Atto finale di
 <span about="https://w3id.org/moro/enoam/data/142129/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/helsinki" typeof="deo:Reference">
  Helsinki
 </span>
 ce ne offre le possibilità. Siamo perciò lieti di aver dato il nostro contributo alla felice conclusione dei lavori della Conferenza. L’
 <span about="https://w3id.org/moro/enoam/data/142129/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 e l’
 <span about="https://w3id.org/moro/enoam/data/142129/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/ungheria" typeof="deo:Reference">
  Ungheria
 </span>
 hanno così per la loro parte dischiuso ai popoli europei nuove prospettive di pace.
</p><p class="paragraph" data-counter="12" id="p-12">
 Come ho già detto – e mi è gradito ora ripeterlo – la sua visita apre la via a più stretti contatti tra i nostri due paesi. Nell’auspicio di una sempre più efficace collaborazione e nel ricordo dei profondi vincoli che uniscono l’
 <span about="https://w3id.org/moro/enoam/data/142129/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 all’
 <span about="https://w3id.org/moro/enoam/data/142129/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/ungheria" typeof="deo:Reference">
  Ungheria
 </span>
 mi consenta, Signor
 <span about="https://w3id.org/moro/enoam/data/142129/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/gyorgy-lazar" typeof="deo:Reference">
  Presidente
 </span>
 , di levare il calice al suo benessere personale, alle fortune della nobile nazione ungherese ed alla collaborazione e all’amicizia che uniscono i nostri due popoli ».
</p><ol id="curatorNotes">
<li about="https://w3id.org/moro/enoam/data/142129/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   György Lázár (1924-2014), politico ungherese, fu presidente del Consiglio dal 1975 al 1987.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142129/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce alla Conferenza sulla sicurezza e la cooperazione in
   
    Europa
   
   , aperta il 3 luglio 1973 a
   
    Helsinki
   
   , proseguita a Ginevra dal 18 settembre 1973 al 21 luglio 1975, e conclusa a
   
    Helsinki
   
   il 1° agosto 1975 con la firma dell’Atto finale di
   
    Helsinki
   
   , sottoscritto da trentacinque stati di ambedue i blocchi militari, fra cui gli Usa, l’Urss e tutti i paesi europei, segnando una tappa importante del processo di distensione e includendo uno specifico accordo sul rispetto dei diritti umani.
   <a href="#curatornote-ref-2">
    ↑
   </a>

</li>
</ol></body></html>