<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.143" name="dcterms.relation"/><meta content="10.48678/unibo/aldomoro1.3.1.143" name="dcterms.identifier"/><meta content="Moro, Aldo, [Ci vuole ben altro per un incontro col PSI], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.143." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Ci vuole ben altro per un incontro col PSI]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/alcide-de-gasperi" typeof="foaf:Person"/><meta about="https://w3id.org/moro/enoam/data/alcide-de-gasperi" content="Alcide De Gasperi" property="rdfs:label"/><meta about="https://w3id.org/moro/enoam/data/alcide-de-gasperi" content="De, Gasperi, Alcide" property="skos:prefLabel"/><meta about="https://w3id.org/moro/enoam/data/alcide-de-gasperi" property="owl:sameAs" resource="http://www.wikidata.org/entity/Q153832"/><meta about="https://w3id.org/moro/enoam/data/alcide-de-gasperi" content="alcide-de-gasperi" property="wdt:P1986"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Ci vuole ben altro per un incontro col PSI]</h1><p class="paragraph" data-counter="1" id="p-1">Uno dei punti caratteristici ed acuti della polemica elettorale<sup><a href="#curatornote-1" id="curatornote-ref-1">[1]</a></sup> è quello che mette in discussione la continuità e la coerenza della politica della <span about="https://w3id.org/moro/enoam/data/131143/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ci si contesta addirittura la fedeltà ai principi ispiratori ed alla tradizione del nostro partito; si parla di una frattura che si sarebbe verificata in questi ultimi tempi, ed in modo irragionevole e capriccioso, con tutto il nostro passato. Conviene poi ricordare che, sull’altro fronte della nostra battaglia politica, il <span about="https://w3id.org/moro/enoam/data/131143/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> ci rivolge l’accusa opposta e cioè di non essere affatto cambiati, di essere sempre lì fermi alla nostra pregiudiziale anticomunista, alla difesa democratica, alla valorizzazione ed allo sviluppo della libertà il che per il <span about="https://w3id.org/moro/enoam/data/131143/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> significa senz’altro soggezione ai potenti monopoli ed appoggio ad interessi particolari ed ingiusti.</p><p class="paragraph" data-counter="2" id="p-2">Ma noi non vogliamo semplicemente bilanciare le accuse nella loro evidente contraddittorietà e ritrarre dalla acre e violenta polemica dei comunisti, che prosegue naturalmente immutata, un avallo per la continuità della nostra politica di progresso nella libertà. Noi crediamo di avere a nostro favore, e cercheremo di dimostrarlo, qualche cosa di più che non una meccanica contrapposizione polemica verso le due estreme e delle due estreme verso di noi. Converrà piuttosto a questo punto ricordare che la critica della destra, la sua profonda insoddisfazione, sempre espressa in modo rabbioso e non sereno, di fronte alla politica della <span about="https://w3id.org/moro/enoam/data/131143/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, una politica anticomunista, ma democratica e costruttiva e perciò senza ombra di equivoco né conservatrice né reazionaria, non è un fatto di oggi, ma di sempre, non accompagna solo l’esperienza politica di questo ultimo anno, ma qualsiasi atteggiamento che, in piena coerenza con la sua natura e funzione, la <span about="https://w3id.org/moro/enoam/data/131143/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> abbia assunto nel corso della sua lunga responsabile gestione del potere democratico in <span about="https://w3id.org/moro/enoam/data/131143/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="3" id="p-3">È piuttosto ridicolo e sconcertante il fatto che si sia rimproverati aspramente per quel che avviene oggi e pungolati a ritornare ad un passato dal quale ci si accusa di esserci discostati e che viene quindi non solo apprezzato, ma addirittura esaltato. Ma non era forse questo passato, quello della battaglia contro il fronte popolare, ma anche della netta rottura con la destra, della equilibrata posizione centrista<sup><a href="#curatornote-2" id="curatornote-ref-2">[2]</a></sup>, ma anche naturalmente del rifiuto della scelta a destra, l’oggetto della violenta polemica di allora, tanto somigliante a quella di oggi, contro la <span about="https://w3id.org/moro/enoam/data/131143/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, colpevole di voler restare fedele ai suoi ideali e di volersi collocare sul suo terreno proprio, della garanzia cioè e dello sviluppo della democrazia italiana? Si può mai dimenticare la polemica contro <span about="https://w3id.org/moro/enoam/data/131143/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/alcide-de-gasperi" typeof="deo:Reference">De Gasperi</span><sup><a href="#curatornote-3" id="curatornote-ref-3">[3]</a></sup>, contro la sua fede incrollabile nei valori democratici, contro la sua fermissima ripulsa delle posizioni estreme, non solo a sinistra, ma anche a destra dello schieramento politico, contro la sua volontà di rompere con gli schemi superati del nazionalismo e dell’isolamento, per far posto a solidarietà ed interdipendenze nuove e costruttive? Ricordiamo oggi queste cose, perché non sfugga a quella ristretta zona di elettorato che è ancora incerto, ma soprattutto onestamente turbato, come si sia oggi ancora, solo apparentemente in forza di nuovi argomenti, ma in realtà per le stesse ragioni di ieri, di fronte alla naturale ottusità di forze politiche le quali non comprendono il paese e le sue esigenze, di fronte alla pervicace ostinazione nell’immaginare possibile, nell’auspicare, nel pretendere, andando incontro ad una delusione inevitabile, una <span about="https://w3id.org/moro/enoam/data/131143/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di comodo chiamata a tenere una posizione conservatrice e reazionaria a tutto vantaggio del <span about="https://w3id.org/moro/enoam/data/131143/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>.</p><p class="paragraph" data-counter="4" id="p-4">È in fondo questa stessa incomprensione che gioca ancor oggi, la illusione di ritenere possibile, l’errore di considerare utile una <span about="https://w3id.org/moro/enoam/data/131143/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> diversa da quella che è e cioè capace di assumere tutte le responsabilità, di fare tutte le esperienze utili, di garantire davvero, e non in modo episodico ed apparente, l’equilibrio politico e lo sviluppo democratico del paese. E ciò si fa ricorrendo a tutti i mezzi che prudenza e coraggio insieme facciano apparire adatti, considerando le cose secondo una prospettiva di più largo respiro, non fermandosi all’oggi, con tutte le sue angustie ed i suoi rischi, ma guardando anche al domani, il quale potrebbe essere più sicuro ed accettabile proprio in ragione delle angustie delle quali ci si sia saputi liberare e dei rischi che si sia saputo affrontare e non invece di un timore e di una sfiducia in se stessi i quali abbiano paralizzato ogni iniziativa. E non conta che critiche e riserve vengano oggi non solo dalla destra estrema totalitaria o quasi totalitaria, ma anche da quella parte liberale che dovrebbe avere, ed in linea di principio ha, consapevolezza storica del limite insuperabile, del rischio mortale che è nelle posizioni fasciste o fascisteggianti nel nostro paese. Il torto dei liberali – ed è un fatto che li taglia fuori dal vivo della dialettica politica, che li estranea in qualche modo dalla realtà complessa e difficile del paese – è proprio di associarsi alla irriducibile incomprensione della destra, rozza incomprensione verso la <span about="https://w3id.org/moro/enoam/data/131143/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e la sua vitale funzione, verso i dati storici del nostro tempo, verso il difficile e rischioso, ma non inutile, ma non comprimibile moto di assestamento su basi più ampie e sicure della vita democratica in <span about="https://w3id.org/moro/enoam/data/131143/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5">Ebbene, se altri si potevano e si possono disinteressare con una malizia in fondo rovinosa o con un semplicismo schematico e irresponsabile, della ampiezza (e della solidità) della base democratica del potere, delle sorti del <span about="https://w3id.org/moro/enoam/data/131143/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> quasi che basti rilevare gli errori, le insufficienze, le drammatiche imprudenze, la lentezza e la timidezza di un processo che porti alla coscienza di nuove necessità storiche e nuovi rigorosi doveri, la <span about="https://w3id.org/moro/enoam/data/131143/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, per la sua natura, per la sua sensibilità, per la sua funzione non poteva e non può disinteressarsi di queste cose. Per essa, proprio per queste ragioni, non poteva e non può essere indifferente che le cose vadano in uno od in altro modo, che si profili l’isolamento del comunismo o invece un frontismo che sviluppi fino al limite di un rischio estremo l’iniziativa o la capacità di attrazione di quel partito, che responsabilmente si agevoli, fino a farlo diventare irreversibile e tutto coerente, il cammino dell’autonomia socialista o invece irresponsabilmente si faccia mancare lo stimolo di una prospettiva costruttiva ed insieme il monito severo di un invito senza equivoci alla chiarezza politica ed alla responsabilità democratica.</p><p class="paragraph" data-counter="6" id="p-6">Per aver fatto attenzione a queste cose, per avere esperito questo tentativo, per aver prospettato la opportunità di una larga convergenza su basi realmente democratiche (questo è infatti il punto di arrivo al di là di ogni equivoco e di ogni tergiversazione) la quale strappi al <span about="https://w3id.org/moro/enoam/data/131143/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> il suo ultimo punto di saldatura, il suo ultimo potenziale alleato, la <span about="https://w3id.org/moro/enoam/data/131143/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è accusata di una brusca deviazione, di una pericolosa rottura con il suo passato, di una inammissibile abdicazione. Una parte del risultato elettorale si gioca su questa polemica cieca, su grossolane incomprensioni ed anche su alterazioni dei dati, dei pericoli, dei problemi, delle prospettive di sviluppo della politica italiana.</p><p class="paragraph" data-counter="7" id="p-7">Si dimenticano i dati della realtà politica dalla quale sono emerse le decisioni della <span about="https://w3id.org/moro/enoam/data/131143/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e la formula di Governo sperimentata fino ad ora<sup><a href="#curatornote-4" id="curatornote-ref-4">[4]</a></sup>, il logoramento delle coalizioni centriste, il progressivo e polemico differenziarsi delle posizioni dei partiti che in esse erano impegnati malgrado la pazientissima mediazione della <span about="https://w3id.org/moro/enoam/data/131143/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la inesistenza di alternative democratiche, la insostenibilità di una innaturale e rovinosa scelta a destra. Sembra che si sia interrotto un cammino semplice, lineare e costruttivo, che si sia obbedito ad una capricciosa e cieca volontà del nuovo. E si dimenticano le paurose oscillazioni della politica italiana, la tormentosa ricerca di soluzioni possibili ed utili, la drammatica evidenza dei problemi dell’allargamento dell’area democratica e il disagio e l’inquietudine, veramente rivelatori, del <span about="https://w3id.org/moro/enoam/data/131143/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> che comincia a temere davvero di essere lasciato a se stesso e posto fuori, fuori delle posizioni determinanti, del gioco politico italiano.</p><p class="paragraph" data-counter="8" id="p-8">E non è poi questa, proprio in opposizione alla sfacciata facilità della polemica della destra, la posizione dominante oggi, la preoccupazione di fondo in questa campagna elettorale del <span about="https://w3id.org/moro/enoam/data/131143/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>? La paura di essere solo, di contare solo per se stesso, di essere condannato ormai all’opposizione e ad una opposizione sempre più sterile e debole, di veder emergere chiaro il suo volto di partito nemico della libertà ed al quale l’altrui naturale diffidenza (ed anche la diffidenza del <span about="https://w3id.org/moro/enoam/data/131143/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> deve per questa via essere condotta fino in fondo) nega la possibilità dell’incontro e della collaborazione. Questo è un momento della nostra lotta, della lotta dei democratici, contro il <span about="https://w3id.org/moro/enoam/data/131143/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Un momento nel quale non c’è il cinismo di una opportunistica utilizzazione di altre forze politiche, ma invece la valorizzazione di esse su di un piano positivo, quello però della chiarezza politica e della sicurezza democratica.</p><p class="paragraph" data-counter="9" id="p-9">E così si dimentica, per fare la polemica contro di noi, non solo la realtà delle cose, non solo la nobiltà del disegno e la larga prospettiva storica che lo ispira, ma anche il modo secondo il quale esso ha cercato e cerca di tradursi in atto. E cioè la prudenza, la vigilanza, la tesa attenzione, la piena consapevolezza, la costante iniziativa della <span about="https://w3id.org/moro/enoam/data/131143/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, la quale, come non può rinunziare per la sua posizione altamente responsabile a far muovere verso obiettivi validi e vitali la realtà politica, così neppure può rinunziare, come in effetti non ha rinunziato, al suo diritto, al suo dovere, alla sua indeclinabile responsabilità di controllare la rotta, di verificare giorno per giorno che tutte le finalità politiche avute di mira si vadano realizzando, di segnare essa il ritmo di questo importante svolgimento e non già arbitrariamente o con prepotenza, ma alla stregua delle esigenze della democrazia e degli interessi del paese dei quali tutti essa è garante. E così appunto la <span about="https://w3id.org/moro/enoam/data/131143/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha fatto, in modo indicativo ed esemplare, quando ha voluto una battuta di arresto nell’attuazione dell’ordinamento regionale, quando ha detto nettamente, senza lasciarsi trascinare da nessuno, così come farebbe ogni qualvolta fosse necessario, che la struttura fragile e tuttora sperimentale dell’incontro con il <span about="https://w3id.org/moro/enoam/data/131143/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> con i partiti democratici non può reggere il peso di una grande riforma rivoluzionaria, di un nuovo modo di essere dello Stato democratico quale risulta dall’attuazione dell’ordinamento regionale<sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="10" id="p-10">La posizione di rottura assunta in relazione a questo tema del <span about="https://w3id.org/moro/enoam/data/131143/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> ci ha lasciati indifferenti, poiché la nostra decisione, non provocatoria, ma seria e ferma, scaturiva dal nostro impegno del Congresso di <span about="https://w3id.org/moro/enoam/data/131143/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span><sup><a href="#curatornote-6" id="curatornote-ref-6">[6]</a></sup>, dal nostro dovere di vigilanza, di prudenza e di misura, dalla nostra visione di questo momento politico che ci fa protendere in avanti, ma senza alcuno sbandamento od eccesso, senza smarrire in nessun modo la nostra funzione di garanzia e di guida della democrazia italiana. Vogliamo essere pronti a cogliere e rendere possibile ogni utile sviluppo, ma non vogliamo perdere niente che valga, non vogliamo compromettere nessuna delle posizioni vitali di politica estera ed interna ed anche di una politica economica fondata, come regola, sulla libertà, una libertà responsabile, una libertà nella società, ma una libertà reale. Per questo abbiamo sottolineato le irriducibili divergenze ideologiche, le sensibili differenze politiche, nei confronti del <span about="https://w3id.org/moro/enoam/data/131143/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, la nostra autonomia, la nostra volontà di restare fedeli fino in fondo al mandato ricevuto da una parte così larga, una reale maggioranza, del popolo italiano. Per questo, iniziando il cauto esperimento, abbiamo detto che si trattava di un esperimento e che esso doveva restare in questi limiti.</p><p class="paragraph" data-counter="11" id="p-11">Ben altre sono le condizioni di un incontro organico e durevole ed esse mancano in questo momento. È per esse appunto che sono attese decisioni socialiste, decisioni coraggiose, tali da aprire veramente una nuova strada. Questa, e non altra, come si mostra di credere, è la nostra deliberazione di <span about="https://w3id.org/moro/enoam/data/131143/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> che andiamo svolgendo attenti rigorosamente a tutti i limiti come a tutti i dati positivi. Non è certo la nostra una prudenza minore di quella dell’on. <span about="https://w3id.org/moro/enoam/data/131143/v1/mention-34" class="mention person" id="mention-34" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Saragat</span><sup><a href="#curatornote-7" id="curatornote-ref-7">[7]</a></sup>, come si dice talvolta per un ancora incomprensibile disegno; ed anzi è naturalmente maggiore, perché noi non siamo un <span about="https://w3id.org/moro/enoam/data/131143/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span>, ma un partito cristiano e democratico. Ed è maggiore il senso di responsabilità, perché siamo stati fatti per tanti anni, in certo senso, arbitri e guida nella politica del paese. All’elettorato ci presentiamo così con la nostra iniziativa coraggiosa, ma anche con i dati incerti e problematici che non dipendono da noi e che qualificano questa come una fase di sviluppo che non si è compiuta ed è perciò ancora naturalmente aperta.</p><p class="paragraph" data-counter="12" id="p-12">È una realtà dunque difficile, complessa e tuttavia significativa. Essa non consente semplicismi né la comodità di alternative facili. Ma non consente neppure abbandoni. È una posizione di richiesta e di battaglia, per la quale la <span about="https://w3id.org/moro/enoam/data/131143/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> chiede di disporre di tutta la sua forza, di tanta forza quanta è necessaria per garantire davvero. E questa forza chiediamo, perché non siamo né integralisti né opportunisti né dominati da interessi particolari né mossi da cupidigia del potere. Siamo democratici ispirati da alti principi per i quali abbiamo finora combattuto e vinto la battaglia della democrazia italiana.</p><p>Aldo Moro</p><ol id="curatorNotes"><li about="https://w3id.org/moro/enoam/data/131143/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131143/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dal 1947, la politica del centrismo si era basata sulla collaborazione tra la Dc e i partiti laici minori (socialdemocratici, liberali e repubblicani). <a href="#curatornote-ref-2">↑</a></li><li about="https://w3id.org/moro/enoam/data/131143/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Alcide De Gasperi (1881-1954), tra i fondatori della Democrazia cristiana e segretario politico del partito (1944-1946), presidente del Consiglio dal dicembre 1945 al luglio 1953. <a href="#curatornote-ref-3">↑</a></li><li about="https://w3id.org/moro/enoam/data/131143/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> In quel momento era ancora in carica il Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-4">↑</a></li><li about="https://w3id.org/moro/enoam/data/131143/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La linea della prudenza sulle regioni era stata ribadita da Moro alla Camera il 25 gennaio 1963; qui aveva sostenuto l’opportunità di una «battuta d’arresto» in merito all’attuazione dell’ordinamento regionale in attesa che maturassero le condizioni politiche ritenute necessarie. <a href="#curatornote-ref-5">↑</a></li><li about="https://w3id.org/moro/enoam/data/131143/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. <a href="#curatornote-ref-6">↑</a></li><li about="https://w3id.org/moro/enoam/data/131143/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giuseppe Saragat (1898-1988), segretario del Psdi. <a href="#curatornote-ref-7">↑</a></li></ol></body></html>