<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.013" name="dcterms.relation"/><meta content="10.48678/unibo/aldomoro1.3.2.013" name="dcterms.identifier"/><meta content="Moro, Aldo, [Resoconto del discorso tenuto al convegno nazionale del Movimento femminile della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.013." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto al convegno nazionale del Movimento femminile della Dc</title>
<div id="mentionMeta"><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Resoconto del discorso tenuto al convegno nazionale del Movimento femminile della Dc</h1><p class="paragraph" data-counter="1" id="p-1">Il presidente del Consiglio on. Aldo Moro, intervenendo al Convegno Nazionale del Movimento Femminile della <span about="https://w3id.org/moro/enoam/data/132013/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, si è detto lieto che la sua visita abbia coinciso con quella del Segretario politico on. <span about="https://w3id.org/moro/enoam/data/132013/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="2" id="p-2">Non avendo potuto partecipare alla fase conclusiva dei lavori del Consiglio Nazionale della <span about="https://w3id.org/moro/enoam/data/132013/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> allorché l’on. <span about="https://w3id.org/moro/enoam/data/132013/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span> fu eletto Segretario, l’on. Moro ha colto l’occasione di questo primo incontro in una sede di partito per esprimere all’on. <span about="https://w3id.org/moro/enoam/data/132013/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span> il suo amichevole augurio per quello che egli si accinge a svolgere alla guida della <span about="https://w3id.org/moro/enoam/data/132013/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>.</p><p class="paragraph" data-counter="3" id="p-3">Il presidente del Consiglio ha poi rivolto la sua gratitudine al Movimento Femminile della <span about="https://w3id.org/moro/enoam/data/132013/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> per la grande comprensione dimostratagli durante i quasi cinque anni della sua permanenza alla Segreteria politica, anni di lavoro – ha aggiunto – svolto in mezzo a tante difficoltà ma dal quale ha tratto conforto ed incoraggiamento per i quali deve al partito tutto, sul piano umano, molta riconoscenza. Grazie – ha detto l’on. Moro alle convegniste <span about="https://w3id.org/moro/enoam/data/132013/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> – per l’aiuto che mi avete dato e per quello che promette ora al Partito e al Governo e del quale sento tutta la necessità.</p><p class="paragraph" data-counter="4" id="p-4">Il presidente del Consiglio ha poi messo in rilievo l’importanza per la <span about="https://w3id.org/moro/enoam/data/132013/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> di avere conquistato una linea politica che può essere attuata e lo sarà nel prossimo avvenire. Si tratta di una linea politica – ha proseguito l’on. Moro – che costituisce la continuazione ideale dell’apertura alle collaborazioni democratiche, caratteristica della <span about="https://w3id.org/moro/enoam/data/132013/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, e che si estende ora in una direzione ritenuta un tempo impercorribile, perché abbiamo contribuito a creare le condizioni che hanno reso possibile allargare il respiro democratico nella sicurezza delle istituzioni.</p><p class="paragraph" data-counter="5" id="p-5">È questo un momento importante della nostra esperienza politica, nel corso della quale andiamo comprovando giorno per giorno la possibilità, l’utilità, la fecondità di una collaborazione che rende più vaste masse di popolo corresponsabili nella gestione del potere democratico.</p><p class="paragraph" data-counter="6" id="p-6">Vogliamo più cittadini e più lavoratori impegni a difendere lo Stato democratico. Si tratta di una prova tanto più impegnativa per le difficoltà economiche che il Governo deve prospettare con franchezza al Paese nell’assolvimento di un compito certo grave ma doveroso.</p><p class="paragraph" data-counter="7" id="p-7">L’on. Moro ha quindi invitato il Movimento Femminile della <span about="https://w3id.org/moro/enoam/data/132013/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> a comprendere e secondare un Governo che, attraverso un’azione misurata e responsabile, tende a garantire le condizioni dello sviluppo futuro e le basi stesse della vita democratica, combattendo egoismo e disordine.</p><p class="paragraph" data-counter="8" id="p-8">Io sento la vostra solidarietà – ha proseguito il Presidente del consiglio –come motivo di grande conforto tra tante incomprensioni e faziosità e mentre ci si trova dinanzi a difficoltà obiettive, a complesse esigenze, alla necessità di scegliere e limitare. La solidarietà vostra e della <span about="https://w3id.org/moro/enoam/data/132013/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> ci aiuta a condurre innanzi il nostro difficile lavoro.</p><p class="paragraph" data-counter="9" id="p-9">L’on. Moro ha parlato infine dell’azione del Partito nel paese per l’orientamento della opinione pubblica e per la garanzia della vita democratica. E, dopo aver richiamato le ragioni ideali che animano la vita della <span about="https://w3id.org/moro/enoam/data/132013/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> e che sono alla base delle scelte politiche dei cittadini, ha concluso esprimendo la certezza che il Governo farà tutto il suo dovere per la libertà, il progresso e la pace del popolo italiano.</p><ol id="curatorNotes"><li about="https://w3id.org/moro/enoam/data/132013/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mariano Rumor (1915-1990), uomo politico e segretario della Dc dal gennaio 1964 <a href="#curatornote-ref-1">↑</a></li></ol></body></html>