<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.010" name="dcterms.relation"/><meta content="10.48678/unibo/aldomoro1.4.1.010" name="dcterms.identifier"/><meta content="Moro, Aldo, [Discorso a Foggia in vista del congresso], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.010." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aFoggiain vista del congresso]</title>
<div id="mentionMeta"><meta about="https://w3id.org/moro/enoam/data/foggia" typeof="dcterms:Location"/><meta about="https://w3id.org/moro/enoam/data/foggia" content="Foggia" property="rdfs:label"/><meta about="https://w3id.org/moro/enoam/data/foggia" property="owl:sameAs" resource="http://www.wikidata.org/entity/Q13464"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Foggia in vista del congresso]</h1><p class="paragraph" data-counter="1" id="p-1">Parlando a <span about="https://w3id.org/moro/enoam/data/141010/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/foggia" typeof="deo:Reference">Foggia</span> l’on. Aldo Moro ha osservato che il dibattito in corso nei partiti, ed in ispecie nella <span about="https://w3id.org/moro/enoam/data/141010/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> in vista del prossimo Congresso Nazionale, è normale espressione di vita democratica. Per quanto ci riguarda, ha proseguito, esso è destinato, tra l’altro, a rendere in una maggiore chiarezza politica ed in un migliore e più rappresentativo assetto interno, veramente efficace, l’apporto, che deve venire da tutti, alla vitalità della coalizione ed alla soluzione dei problemi del Paese. Non solo si è posto fuori discussione il Governo, ma si è avuta anche cura di dare al rispetto, che si è così assicurato, un significato tutt’altro che passivo e di necessità. Si è invece ripetutamente affermato il valore positivo della coalizione e l’estrema importanza del fatto che essa sia stata finalmente ricostituita<sup><a href="#curatornote-1" id="curatornote-ref-1">[1]</a></sup>, dopo un periodo di sospensione nel quale, malgrado la generosa dedizione del Governo <span about="https://w3id.org/moro/enoam/data/141010/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Leone</span><sup><a href="#curatornote-2" id="curatornote-ref-2">[2]</a></sup>, è apparso chiaro quel che si sapeva del resto da tempo, quanto incida negativamente cioè l’impossibilità di convogliare verso obiettivi comuni le forze politiche più omogenee e di assicurare, in tal modo, la guida indispensabile per l’ordine ed il progresso della Nazione. Il dibattito nei partiti e tra i partiti non può certo essere arrestato. È un modo di essere naturale, specie nei momenti cruciali dello sviluppo civile, la ricerca critica e dialettica della via migliore per servire il Paese. Una democrazia forte e seria si alimenta e arricchisce di questa tensione ideale. Del resto discutere, come noi facciamo, del nostro Partito, dei suoi rapporti, della sua funzione non significa fermarsi ed abdicare ai propri compiti. L’autonomia e la compattezza della maggioranza, la consapevolezza, che essa ha, del proprio indispensabile compito, è la condizione di fondo per la stabilità del regime democratico, per il progresso del Paese, per quella evoluzione politica che tende ad attribuire, pur in modo diverso, nuove responsabilità ed a promuovere nuove forme di partecipazione. Perciò nessuna debolezza o sfiducia è ammissibile, mentre, d’altra parte, la vigorosa assunzione della propria responsabilità non può, non deve compromettere la dialettica democratica e l’attenzione per le cose che si svolgono intorno a noi. Il che è possibile e fecondo proprio e solo in questo quadro di ordinato sviluppo senza presunzione, ma anche senza alcuna confusione.</p><p class="paragraph" data-counter="2" id="p-2">Le forze politiche italiane, ed in modo particolare naturalmente quelle che hanno dato vita al Governo di coalizione, saranno severamente impegnate, ha proseguito l’on. Moro, nello stabilire nuovi ordinamenti della scuola italiana ed in ispecie dell’Università<sup><a href="#curatornote-3" id="curatornote-ref-3">[3]</a></sup>. Il bisogno di profonde innovazioni si riscontra per l’ordine secondario non meno che per quello universitario, anche se la necessità di procedere per gradi attribuisce a quest’ultima riforma un carattere di priorità che noi intendiamo rispettare. Si lamentano ritardi, dei quali non si può non dolersi, anche se essi derivano essenzialmente dalla estrema complessità e fluidità della materia da regolare, avendo presente esclusivamente il servizio che l’Università deve rendere e con l’Università si deve rendere alla comunità nazionale. Non devono essere temute posizioni ciecamente conservatrici, perché il senso di responsabilità delle forze politiche e sociali fa avvertire a tutti l’urgenza di delineare, in una vasta collaborazione, l’ordinamento della nuova Università italiana. Anche se presumibilmente una riforma degli studi non basterà a disarmare le punte estreme della contestazione, lo Stato democratico deve compiere in ogni caso il suo dovere ed offrire strumenti idonei e moderni di formazione professionale e culturale ai moltissimi che cercano non un’occasione di protesta globale, ma un nuovo assetto capace di assicurare a tutti negli studi e, in prospettiva, nella società, presenza, partecipazione, responsabilità. Io credo – ha detto l’on. Moro – che nel dibattito parlamentare non solo le forze politiche dovranno essere impegnate, ma anche tutte le componenti della vita universitaria, essendo inconcepibile che possano restare estranei coloro, ed anche largamente gli studenti, i quali dovranno gestire in significativa autonomia le nuove istituzioni universitarie. Conosco le difficoltà che si oppongono ad una partecipazione studentesca che pure è condizione per l’accettabilità e la vitalità della riforma. So bene che, in questa fase fluida del movimento, caratterizzata da una accentuata e mobile democrazia diretta, questo contatto non sarà facile da stabilire. Ma una via dev’essere pure trovata, anche se con accorgimenti empirici. Il problema oggi non è di sottilizzare sui modi ed i titoli giuridici di siffatta partecipazione, ma di renderla comunque possibile, di contrastare non l’invadenza, ma la facile fuga delle responsabilità. Questo sforzo deve avere un solo limite: la fede nella democrazia ed il rispetto per essa; una volontà effettiva di costruire qualcosa di nuovo, quali che siano le forme, talora discutibili, nelle quali si esprime ed i contenuti che, in una visione particolare, ma sempre apprezzabile, vengono proposti al vaglio del Parlamento sulla base delle pur meditate proposte del Governo. Questa è una straordinaria occasione d’incontro che né il mondo politico né la società di oggi, nelle sue molteplici e nuove espressioni, possono lasciar cadere. Si tratta di costruire insieme qualche cosa che è di decisiva importanza per il nostro avvenire; qualche cosa che nasce da libere e vive esigenze sociali ed alle forze sociali sarà restituita, perché esse la gestiscano secondo principi di libertà, di serietà e di consapevole autogoverno. La nuova incisiva presenza della gioventù nella vita sociale e politica non si esaurisce, certo, in questo contesto, ma ha qui il suo punto focale. Si tratta di rinnovare lo Stato non solo nelle sue istituzioni, ma anche nella sua realtà mobile e viva. È molto importante che una generazione ormai matura entri impetuosamente nella vita sociale, immettendovi nuove visioni delle cose, facendo valere sacrosanti diritti, accogliendo i doveri ed assumendo le responsabilità che ricadono su chi si trova ormai alle soglie del potere con tutti i titoli in regola, per concorrere ad esercitarlo.</p><p class="paragraph" data-counter="3" id="p-3">Ecco, di fronte a temi delicati come questi ed ai tanti altri che potrebbero essere evocati, frutto del rapidissimo evolvere della società italiana, ha proseguito l’on. Moro, di fronte ai temi politici generali, i quali costituiscono il quadro entro il quale i problemi si pongono e trovano ordinata ed umana soluzione, noi vorremmo vedere presente il partito della <span about="https://w3id.org/moro/enoam/data/141010/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, consapevole della sua intatta funzione storica, chiaro nella sua linea politica, fornito di tutta l’autorità che è necessaria per fronteggiare in posizioni determinanti, quali sono le nostre, eventi di questa portata e tempi così problematici e ricchi di spunti e fermenti. Temiamo che la nostra autorità non sia quale oggi occorrerebbe e quale noi vorremmo. Un frammentarismo che non si è riusciti e non si riesce a comporre, un frammentarismo che si aggrava per inesplicabili preclusioni e disuguaglianze, minaccia tuttora l’unità schietta ed efficace della <span about="https://w3id.org/moro/enoam/data/141010/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, intorno alla sua linea di centro-sinistra ricca di tutte le sue implicazioni ed i suoi significati. Una linea politica liberatrice e progressiva. Quel che purtroppo non esiste oggi, ci auguriamo che vi sia domani, emergente dal Congresso, quasi a compensare l’onere che su tutti ricade in questo momento, che si vorrebbe altrimenti raccolto, della dialettica e della polemica.</p><p class="paragraph" data-counter="4" id="p-4">E tuttavia vorremmo sperare che, a fronteggiare momenti così difficili e decisivi, ad evitare dispersioni e ad assicurare ancora una volta l’unità fiduciosa del nostro elettorato, ad opera di tutti certo, ma nella graduazione delle differenziate responsabilità, una scintilla d’intelligenza e di fantasia, un moto di autentica passione morale valgano a fare della <span about="https://w3id.org/moro/enoam/data/141010/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> un partito vivo per un’Italia viva. Un Partito non impegnato nelle piccole cose, non mortificato nel suo slancio ideale, ma tutto impegnato in uno sforzo di qualificazione e di liberazione, non a servizio di nessuno di noi secondo un gioco di calcoli astuti, ma esclusivamente a servizio del popolo italiano.</p><ol id="curatorNotes"><li about="https://w3id.org/moro/enoam/data/141010/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al centro-sinistra, ricostituito con il governo Rumor, nato nel dicembre del 1968. <a href="#curatornote-ref-1">↑</a></li><li about="https://w3id.org/moro/enoam/data/141010/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giovanni Leone (1908-2001), esponente politico della Democrazia cristiana, dal 25 giugno al 19 novembre 1968 guidò un governo monocolore (Leone II) che doveva consentire lo sviluppo del dialogo tra i partiti per la ricostituzione del centro-sinistra. <a href="#curatornote-ref-2">↑</a></li><li about="https://w3id.org/moro/enoam/data/141010/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Dopo il fallimento della riforma universitaria proposta da Luigi Gui (il ddl 2314 del 1965), arenatasi nelle secche parlamentari sul finire della legislatura nella primavera del 1968, e sulla scia delle agitazioni studentesche, in quei mesi erano in corso riflessioni da parte della politica su possibili riforme dell’Università che andassero incontro alle nuove esigenze di apertura e democratizzazione degli atenei, accolte in Francia con la legge Faure già nel novembre del 1968.  <a href="#curatornote-ref-3">↑</a></li></ol></body></html>