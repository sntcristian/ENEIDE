<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.140" name="dcterms.relation"/><meta content="10.48678/unibo/aldomoro1.1.0.140" name="dcterms.identifier"/><meta content="Moro, Aldo, Le difficili vie della democrazia e della pace, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.140." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Le difficili vie della democrazia e della pace</title>
<div id="mentionMeta"><meta about="https://w3id.org/moro/enoam/data/papa-pio-xii" typeof="foaf:Person"/><meta about="https://w3id.org/moro/enoam/data/papa-pio-xii" content="Papa Pio XII" property="rdfs:label"/><meta about="https://w3id.org/moro/enoam/data/papa-pio-xii" property="owl:sameAs" resource="http://www.wikidata.org/entity/Q2604"/><meta about="https://w3id.org/moro/enoam/data/papa-pio-xii" content="papa-pio-xii" property="wdt:P1986"/><meta about="https://w3id.org/moro/enoam/data/papa-pio-xii" content="Pio XII, papa" property="skos:prefLabel"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/></div>
<div id="referenceMeta">
<meta about="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" typeof="fabio:Expression"/><meta about="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" content="Pio XII, Radiomessaggio di Sua Santità Pio XII ai popoli del mondo intero, 24 dicembre 1944, in Acta Apostolicae Sedis, XXXVII, 1945, pp. 10-23." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Le difficili vie della democrazia e della pace</h1><p class="paragraph" data-counter="1" id="p-1">Nel mondo oggi urgono soprattutto i problemi della pace. Il sangue ch’è stato versato si versa tuttora, le rovine accumulate fino a sbarrare la strada al più modesto cammino della vita quotidiana, questo cumulo di odio, di rancore, di esasperazione, di sfiducia che minaccia di travolgerci, hanno proposto in tutta la sua vastità, come indilazionabile, il problema della pace.</p><p class="paragraph" data-counter="2" id="p-2">Non neghiamo di essere tutti in attesa di un soccorso urgente. Non neghiamo che ci sembra necessario, anche contro le conclusioni più ragionate, un rimedio totale, miracolistico. Ecco, vorremmo uscire da questa stretta che ci soffoca, vorremmo poter guardare con fiducia l’avvenire e credere nella vita. Non pensiamo, quando il desiderio di liberazione e di pace è così ardente, alle nostre personali responsabilità per questo stato di cose né ci rendiamo conto quanto lunghe, ardue, strane siano le vie della pace.</p><p class="paragraph" data-counter="3" id="p-3">Così può destare stupore a prima vista che le faticose conquiste della solidarietà internazionale siano condizionate da modi di essere particolari dei governi e dei popoli, da problemi, come si dice, di politica interna. Ma l’ultimo <span about="https://w3id.org/moro/enoam/data/110140/v1/bibref-1" class="bibref" id="bibref-1" property="biro:references" resource="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" typeof="biro:BibliographicReference">radiomessaggio natalizio</span> del <span about="https://w3id.org/moro/enoam/data/110140/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Santo Padre</span><sup><a href="#curatornote-1" id="curatornote-ref-1">[1]</a></sup> richiama, con un ardito ingresso nella palpitante realtà politica, questa elementare verità e rivendica agli uomini le pesanti responsabilità morali e sociali di controllo della cosa pubblica come strumenti efficaci di pace e di benessere.</p><p class="paragraph" data-counter="4" id="p-4">Così nella parola del <span about="https://w3id.org/moro/enoam/data/110140/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Capo</span> della <span about="https://w3id.org/moro/enoam/data/110140/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> le vie della pace non passano più dai chiusi gabinetti ministeriali né si servono di finezze diplomatiche, mascheramento di egoismi irriducibili.</p><p class="paragraph" data-counter="5" id="p-5">Per la <span about="https://w3id.org/moro/enoam/data/110140/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, organismo universale di fratelli forniti di dignità eguale, di fratelli che, stando nella <span about="https://w3id.org/moro/enoam/data/110140/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, si articolano pure nella multiforme vita degli Stati particolari, la responsabilità della pace è in definitiva dei popoli, che si son lasciati troppe volte travolgere dagli egoismi dei capi e non debbono più ormai cedere nulla dei loro diritti e doveri. La democrazia non è un gioco, non è un arbitrio, non è un lusso: è, ora soprattutto, un supremo, angoscioso richiamo al peso di tutte le intelligenze che non si lascino oscurare: di tutti i voleri che non si lascino piegare. Un richiamo alla saggezza di tutti gli uomini per la salvezza della vita.</p><p class="paragraph" data-counter="6" id="p-6">Ecco, son dissipate così le illusioni che potevano ancora restare. La pace vera e duratura non sarà domani frutto di patti conclusi nel segreto accorto e insidioso delle diplomazie. Sarà, se riuscirà ad essere, concorde volontà dei popoli, concorde volontà delle singole persone che costituiscono la sostanza di ogni vita nazionale. Dovrà esservi, come è stato sostenuto di recente, una internazionale dei popoli di fronte alla internazionale, stilizzata e giuridica, dei governi. Ma bisogna che questi popoli siano veramente viva sostanza umana che pensa e vuole, che sceglie le sue strade sovranamente, libera.</p><p class="paragraph" data-counter="7" id="p-7">Ed un popolo non è popolo in questo senso, se non è tutto presente a se stesso, se non si riconosce nel valore di ogni personalità che lo compone, se non identifica il suo libero respiro con il libero respiro, originale e creatore, dei singoli.</p><p class="paragraph" data-counter="8" id="p-8">La garanzia della pace è in questa riconquistata compiuta coscienza del valore umano, nell’invito ad assumere le responsabilità proprie di un tale valore. Il problema della pace ne propone un altro, anzi infiniti altri. Ma voler chiudere gli occhi su questi per l’illusione di far più presto, con semplicità maggiore, è follia. Il <span about="https://w3id.org/moro/enoam/data/110140/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Papa</span> ha messo in guardia contro questo pericolo ed ha proposto la meta della pace come una fatica, come una conquista. Oggi, quando le forze sono così poche, quando un po’ tutti, nel fondo del nostro cuore, attendiamo un miracolo che ci salvi, l’indicazione coraggiosa può fare addirittura paura. Ma la Provvidenza dei cristiani non è mai stata intesa altrimenti che come Provvidenza per uomini coraggiosi.</p><p class="paragraph" data-counter="9" id="p-9">Perciò la strada che ci è additata, benché lunga, benché difficile, è la sola degna di noi.</p><p class="paragraph" data-counter="10" id="p-10">Ma anche il termine democrazia può prestarsi all’equivoco e l’equivoco è stato fugato dal <span about="https://w3id.org/moro/enoam/data/110140/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Papa</span>. C’è una vera ed una finta democrazia; nella prima il popolo è effettivo soggetto di storia; nella seconda è soltanto strumento in un perfido inganno di una superiore arrogante volontà di dominio. C’è una democrazia formale ed una sostanziale. Certo la democrazia ha bisogno di assesti istituzionali e si concreta perciò in mezzi giuridici di controllo reciproco e di libertà garantita. Ma chi non sa che le forme possono tutto nascondere e che, quando ciò avviene, esse si risolvono nel più grave attentato alla vera libertà dell’uomo ed a quei fini che essa deve perseguire? Ancora una volta le vie facili e brevi sono pericolose. Non basta creare istituti democratici, perché vi sia vera democrazia. Dove gli spiriti non son preparati, dove essi non sono vigili a cogliere la sostanza cui le forme debbono servire, dove non abbiano coscienza del significato proprio del governo di popolo come rivendicazione dell’uomo nella sua dignità morale e nel suo diritto di svolgere piena la vita, ogni rimedio di forme democratiche risulta vano.</p><p class="paragraph" data-counter="11" id="p-11">La lontana via indicata dal <span about="https://w3id.org/moro/enoam/data/110140/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/papa-pio-xii" typeof="deo:Reference">Papa</span> per salvare la pace richiede dunque altre diversioni. Il cammino è ancora più lungo di quanto si potesse supporre e la meta non è mai raggiunta in modo definitivo. Eccitare nell’uomo tutto quello che è umano, farlo pieno di vita naturale e soprannaturale: questo il compito della democrazia. Quanto perciò si sia lontani da essa, quanto lontani dalla vera pace, ogni osservatore spregiudicato della presente realtà politica può purtroppo giudicare.</p><p>Aldo Moro</p><ol id="curatorNotes"><li about="https://w3id.org/moro/enoam/data/110140/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110140/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/pio-xii-radiomessaggio-di-sua-santita-pio-xii-ai-popoli-del-mondo-intero-1944" typeof="biro:BibliographicReference"><em>Radiomessaggio di Sua Santità Pio XII ai popoli del mondo intero</em>, 24 dicembre 1944, in <em>Acta Apostolicae Sedis</em>, XXXVII, 1945, pp. 10-23.</span> <a href="#curatornote-ref-1">↑</a></li></ol></body></html>