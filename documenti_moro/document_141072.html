<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.072" name="dcterms.relation"/><meta content="10.48678/unibo/aldomoro1.4.1.072" name="dcterms.identifier"/><meta content="Moro, Aldo, Risposta al brindisi del ministro degli Esteri marocchino Boutaleb, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.072." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Risposta al brindisi del ministro degli Esteri marocchino Boutaleb</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/marocco" typeof="dcterms:Location"/><meta about="https://w3id.org/moro/enoam/data/marocco" content="Marocco" property="rdfs:label"/><meta about="https://w3id.org/moro/enoam/data/marocco" property="owl:sameAs" resource="http://www.wikidata.org/entity/Q1028"/><meta about="https://w3id.org/moro/enoam/data/repubblica-di-pisa" typeof="dcterms:Location"/><meta about="https://w3id.org/moro/enoam/data/repubblica-di-pisa" content="Repubblica di Pisa" property="rdfs:label"/><meta about="https://w3id.org/moro/enoam/data/repubblica-di-pisa" property="owl:sameAs" resource="http://www.wikidata.org/entity/Q1365493"/><meta about="https://w3id.org/moro/enoam/data/repubblica-di-venezia" typeof="dcterms:Location"/><meta about="https://w3id.org/moro/enoam/data/repubblica-di-venezia" content="Repubblica di Venezia" property="rdfs:label"/><meta about="https://w3id.org/moro/enoam/data/repubblica-di-venezia" property="owl:sameAs" resource="http://www.wikidata.org/entity/Q4948"/><meta about="https://w3id.org/moro/enoam/data/regno-di-napoli" typeof="dcterms:Location"/><meta about="https://w3id.org/moro/enoam/data/regno-di-napoli" content="Regno di Napoli" property="rdfs:label"/><meta about="https://w3id.org/moro/enoam/data/regno-di-napoli" property="owl:sameAs" resource="http://www.wikidata.org/entity/Q173065"/><meta about="https://w3id.org/moro/enoam/data/regno-di-sardegna" typeof="dcterms:Location"/><meta about="https://w3id.org/moro/enoam/data/regno-di-sardegna" content="Regno di Sardegna" property="rdfs:label"/><meta about="https://w3id.org/moro/enoam/data/regno-di-sardegna" property="owl:sameAs" resource="http://www.wikidata.org/entity/Q165154"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/muhammad-v" typeof="foaf:Person"/><meta about="https://w3id.org/moro/enoam/data/muhammad-v" content="Mohammed V" property="rdfs:label"/><meta about="https://w3id.org/moro/enoam/data/muhammad-v" content="http://www.wikidata.org/entity/Q193874" property="owl:sameAs" resource="http://www.wikidata.org/entity/Q193874"/><meta about="https://w3id.org/moro/enoam/data/muhammad-v" content="Mohammed V, re" property="skos:prefLabel"/><meta about="https://w3id.org/moro/enoam/data/abdelhadi-boutaleb" typeof="foaf:Person"/><meta about="https://w3id.org/moro/enoam/data/abdelhadi-boutaleb" content="Abdelhadi Boutaleb" property="rdfs:label"/><meta about="https://w3id.org/moro/enoam/data/abdelhadi-boutaleb" property="owl:sameAs" resource="http://www.wikidata.org/entity/Q307873"/><meta about="https://w3id.org/moro/enoam/data/abdelhadi-boutaleb" content="Boutaleb, Abdelhadi" property="skos:prefLabel"/><meta about="https://w3id.org/moro/enoam/data/algeria" typeof="dcterms:Location"/><meta about="https://w3id.org/moro/enoam/data/algeria" content="Algeria" property="rdfs:label"/><meta about="https://w3id.org/moro/enoam/data/algeria" property="owl:sameAs" resource="http://www.wikidata.org/entity/Q262"/><meta about="https://w3id.org/moro/enoam/data/tunisia" typeof="dcterms:Location"/><meta about="https://w3id.org/moro/enoam/data/tunisia" content="Tunisia" property="rdfs:label"/><meta about="https://w3id.org/moro/enoam/data/tunisia" property="owl:sameAs" resource="http://www.wikidata.org/entity/Q948"/><meta about="https://w3id.org/moro/enoam/data/hasan-ii-del-marocco" typeof="foaf:Person"/><meta about="https://w3id.org/moro/enoam/data/hasan-ii-del-marocco" content="Hassan II" property="rdfs:label"/><meta about="https://w3id.org/moro/enoam/data/hasan-ii-del-marocco" property="owl:sameAs" resource="http://www.wikidata.org/entity/Q69103"/><meta about="https://w3id.org/moro/enoam/data/hasan-ii-del-marocco" content="Hassan II, re" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Risposta al brindisi del ministro degli Esteri marocchino Boutaleb</h1><p>Signor <span about="https://w3id.org/moro/enoam/data/141072/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">le cortesi espressioni che <span about="https://w3id.org/moro/enoam/data/141072/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Ella</span> ha avuto nei confronti dell’<span about="https://w3id.org/moro/enoam/data/141072/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e l’amichevole accoglienza di cui la mia persona è stata fatta segno da parte del Governo sceriffiano e del nobile popolo marocchino costituiscono felice conferma dei profondi e intensi legami che, per ininterrotta tradizione, uniscono le nostre due Nazioni. Essi affondano le loro radici in un plurisecolare passato d’incontri, alimentati dalla comune appartenenza all’area mediterranea, dai molteplici contatti tra le nostre due civiltà e dal costante, reciproco desiderio di un dialogo pacifico e fecondo.</p><p class="paragraph" data-counter="2" id="p-2">Numerosi trattati di amicizia e di commercio furono conchiusi dal Sultano del <span about="https://w3id.org/moro/enoam/data/141072/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> con <span about="https://w3id.org/moro/enoam/data/141072/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/repubblica-di-pisa" typeof="deo:Reference">Pisa</span>, <span about="https://w3id.org/moro/enoam/data/141072/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/repubblica-di-venezia" typeof="deo:Reference">Venezia</span>, il <span about="https://w3id.org/moro/enoam/data/141072/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/regno-di-napoli" typeof="deo:Reference">Regno di Napoli</span> e, infine, il <span about="https://w3id.org/moro/enoam/data/141072/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/regno-di-sardegna" typeof="deo:Reference">Regno di Sardegna</span>, mentre si accresceva la presenza di navigatori e commercianti italiani sulle coste marocchine. Contatti e scambi si svilupparono armoniosamente nel mutuo interesse.</p><p class="paragraph" data-counter="3" id="p-3">Più tardi l’<span about="https://w3id.org/moro/enoam/data/141072/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, inserendosi unita e indipendente nel concerto europeo, manteneva con il <span about="https://w3id.org/moro/enoam/data/141072/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> relazioni diplomatiche che le consentirono di farsi, sul finire del secolo, convinta sostenitrice – con amicizia e simpatia – dell’integrità e dell’indipendenza politica del vostro Paese, come fattore di equilibrio e di pace nel <span about="https://w3id.org/moro/enoam/data/141072/v1/mention-33" class="mention place" id="mention-33" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>.</p><p class="paragraph" data-counter="4" id="p-4">Nello stesso periodo, giungeva in <span about="https://w3id.org/moro/enoam/data/141072/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> il primo nucleo della collettività italiana che, con la sua lealtà, il suo ingegno e la sua operosità, doveva suggellare l’intima comprensione tra i nostri due popoli.</p><p class="paragraph" data-counter="5" id="p-5">All’indomani della riconquistata indipendenza del <span about="https://w3id.org/moro/enoam/data/141072/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span><sup><a href="#curatornote-2" id="curatornote-ref-2">[2]</a></sup> i rapporti fra le nostre due Nazioni hanno avuto, sotto l’illuminata guida dei rispettivi Governanti (fra i quali mi piace ricordare con devoto omaggio in primo luogo l’Augusto Sovrano <span about="https://w3id.org/moro/enoam/data/141072/v1/mention-37" class="mention person" id="mention-37" property="dcterms:references" resource="https://w3id.org/moro/enoam/data/muhammad-v" typeof="deo:Reference">Maometto V</span><sup><a href="#curatornote-3" id="curatornote-ref-3">[3]</a></sup>, che fece del nostro Paese meta del suo primo viaggio all’estero), un nuovo vigoroso impulso.</p><p class="paragraph" data-counter="6" id="p-6">Non mi soffermerò sulle singole tappe della collaborazione italo-marocchina negli ultimi lustri. Essa era nella natura delle cose ed è stata facilitata dalla comune aspirazione verso mete di ordinata convivenza, di giustizia e di progresso.</p><p class="paragraph" data-counter="7" id="p-7">Fra l’<span about="https://w3id.org/moro/enoam/data/141072/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141072/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> non esistono divergenze ed i rapporti tra i due Paesi sono improntati alla più viva cordialità e ad una sostanziale convergenza di vedute sui maggiori problemi di comune interesse. Mi piace dirLe, <span about="https://w3id.org/moro/enoam/data/141072/v1/mention-38" class="mention person" id="mention-38" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Eccellenza</span>, quanto l’<span about="https://w3id.org/moro/enoam/data/141072/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> apprezzi la saggezza con la quale il <span about="https://w3id.org/moro/enoam/data/141072/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> contribuisce alla stabilità nell’area mediterranea, araba ed africana.</p><p class="paragraph" data-counter="8" id="p-8">Inoltre noi osserviamo con profondo compiacimento i più stretti legami di collaborazione che si sono stabiliti fra i popoli di questa ricca e nobile regione. Tenaci assertori come siamo dell’unità europea, siamo portati a guardare con simpatia alle possibilità che si dischiudono per la realizzazione del lungimirante disegno, patrocinato dal <span about="https://w3id.org/moro/enoam/data/141072/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span>, dall’<span about="https://w3id.org/moro/enoam/data/141072/v1/mention-40" class="mention place" id="mention-40" property="dcterms:references" resource="https://w3id.org/moro/enoam/data/algeria" typeof="deo:Reference">Algeria</span> e dalla <span about="https://w3id.org/moro/enoam/data/141072/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/tunisia" typeof="deo:Reference">Tunisia</span>, di una unità maghrebina, fattore essenziale per la pace e l’equilibrio nel <span about="https://w3id.org/moro/enoam/data/141072/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span><sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="9" id="p-9">La natura ha fatto dell’<span about="https://w3id.org/moro/enoam/data/141072/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> una nazione mediterranea. Ne sentiamo l’orgoglio e la responsabilità. Ciò ci impone di dedicare ai problemi di questo mare la massima attenzione. È in questo spirito che ci adoperiamo, con piena consapevolezza della situazione, per il ristabilimento della pace in questo mare che ci unisce e che vorremmo vedere riprendere la sua funzione di grande arteria di traffici e di punto di incontro di civiltà.</p><p class="paragraph" data-counter="10" id="p-10">Noi seguiamo con particolare interesse gli sforzi del <span about="https://w3id.org/moro/enoam/data/141072/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> – sotto l’alta e saggia guida di <span about="https://w3id.org/moro/enoam/data/141072/v1/mention-44" class="mention person" id="mention-44" property="dcterms:references" resource="https://w3id.org/moro/enoam/data/hasan-ii-del-marocco" typeof="deo:Reference">Re Hassan II</span><sup><a href="#curatornote-5" id="curatornote-ref-5">[5]</a></sup> – per assicurare un rapido sviluppo delle strutture economiche e sociali del Paese. Sappiamo infatti che la maggiore prosperità di tutti i popoli rivieraschi del <span about="https://w3id.org/moro/enoam/data/141072/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> costituisce la condizione del nostro benessere.</p><p class="paragraph" data-counter="11" id="p-11">L’<span about="https://w3id.org/moro/enoam/data/141072/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, in quanto Paese industrializzato, è disposta a collaborare alla modernizzazione delle strutture ed alla creazione di nuovi strumenti di produzione e ricchezza che le Autorità marocchine hanno in programma.</p><p class="paragraph" data-counter="12" id="p-12">Di tali intenti e dalla profonda amicizia nutrita per il <span about="https://w3id.org/moro/enoam/data/141072/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> l’<span about="https://w3id.org/moro/enoam/data/141072/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha dato del resto recente prova, quando, superando le remore di suoi importanti interessi agricoli non ha voluto frapporre ostacoli all’associazione del <span about="https://w3id.org/moro/enoam/data/141072/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span> alla C.E.E.<sup><a href="#curatornote-6" id="curatornote-ref-6">[6]</a></sup>, valutandone in pieno l’apporto positivo ed il significato politico, i quali superano di gran lunga gli aspetti economici<sup><a href="#curatornote-7" id="curatornote-ref-7">[7]</a></sup>.</p><p class="paragraph" data-counter="13" id="p-13">Le nostre pur intense relazioni, lungi dal costituire un punto di arrivo, possono, e debbono anzi, essere approdo di ulteriori approfondimenti ed ampliamenti nel clima di sincera stima e di fiduciosa intesa che anima i nostri due Governi ed i nostri due popoli.</p><p class="paragraph" data-counter="14" id="p-14">È con questi sentimenti, Signor <span about="https://w3id.org/moro/enoam/data/141072/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Ministro</span>, che ho accolto l’invito che <span about="https://w3id.org/moro/enoam/data/141072/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Ella</span> ha voluto gentilmente rivolgermi, e che alzo qui il calice, brindando al benessere di <span about="https://w3id.org/moro/enoam/data/141072/v1/mention-46" class="mention person" id="mention-46" property="dcterms:references" resource="https://w3id.org/moro/enoam/data/hasan-ii-del-marocco" typeof="deo:Reference">Sua Maestà Hassan II</span>, all’amicizia fra l’<span about="https://w3id.org/moro/enoam/data/141072/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141072/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/marocco" typeof="deo:Reference">Marocco</span>, alla pace nel <span about="https://w3id.org/moro/enoam/data/141072/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>, alla salute di <span about="https://w3id.org/moro/enoam/data/141072/v1/mention-45" class="mention person" id="mention-45" property="dcterms:references" resource="https://w3id.org/moro/enoam/data/abdelhadi-boutaleb" typeof="deo:Reference">Vostra Eccellenza</span>.</p><ol id="curatorNotes"><li about="https://w3id.org/moro/enoam/data/141072/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Abdelhadi Boutaleb (1923-2009), docente e resistente, dal 1969 era ministro degli Esteri del Marocco. <a href="#curatornote-ref-1">↑</a></li><li about="https://w3id.org/moro/enoam/data/141072/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’indipendenza dalla Francia fu ottenuta nel 1956. <a href="#curatornote-ref-2">↑</a></li><li about="https://w3id.org/moro/enoam/data/141072/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Mohammed V (1909-1961), fu sultano (1927-1953 e poi 1955-1957) e poi re (dal 1957 alla sua morte) del Marocco. <a href="#curatornote-ref-3">↑</a></li><li about="https://w3id.org/moro/enoam/data/141072/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Fin dal 1956 tra Marocco e Tunisia e poi dal 1962 anche con l’Algeria, era in corso un dibattito per la costruzione di un’unione economica del Maghreb. <a href="#curatornote-ref-4">↑</a></li><li about="https://w3id.org/moro/enoam/data/141072/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Hassan II (1929-1999), dal 1961 re del Marocco. <a href="#curatornote-ref-5">↑</a></li><li about="https://w3id.org/moro/enoam/data/141072/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-6">↑</a></li><li about="https://w3id.org/moro/enoam/data/141072/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’associazione tra Cee e Marocco era stata firmata a Rabat il 31 marzo 1969. <a href="#curatornote-ref-7">↑</a></li></ol></body></html>