<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.051" name="dcterms.relation"/><meta content="10.48678/unibo/aldomoro1.4.2.051" name="dcterms.identifier"/><meta content="Moro, Aldo, [Sulle relazioni fra Italia e Malta], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.051." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sulle relazioni fraItaliaeMalta]</title>
<div id="mentionMeta">
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia " property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/malta" typeof="dcterms:Location"/>
<meta about="https://w3id.org/moro/enoam/data/malta" content="Malta" property="rdfs:label"/>
<meta about="https://w3id.org/moro/enoam/data/malta" property="owl:sameAs" resource="http://www.wikidata.org/entity/Q233"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Sulle relazioni fra
 
  Italia
 
 e
 
  Malta
 
 ]
</h1><p class="paragraph" data-counter="1" id="p-1">
 « L’inaugurazione di questa bella sede ha un particolare significato perché mostra l’importanza che da parte italiana si attribuisce ai rapporti culturali con
 <span about="https://w3id.org/moro/enoam/data/142051/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/malta" typeof="deo:Reference">
  Malta
 </span>
 . Questi rapporti sono scritti nella storia stessa dei nostri due Paesi in vicende che hanno lasciato nel vostro Paese testimonianze artistiche che vanno dai tempi preistorici alla nostra epoca, nella pittura come nell’architettura, in opere che destano una particolare eco negli spiriti ».
</p><p class="paragraph" data-counter="2" id="p-2">
 Il ministro Moro ha poi sottolineato come da quando
 <span about="https://w3id.org/moro/enoam/data/142051/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/malta" typeof="deo:Reference">
  Malta
 </span>
 ha raggiunto la sua indipendenza, i rapporti con l’Italia, in ogni campo, si sono sviluppati in modo soddisfacente e promettente. « Per questo l’
 <span about="https://w3id.org/moro/enoam/data/142051/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 vuole essere presente a
 <span about="https://w3id.org/moro/enoam/data/142051/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/malta" typeof="deo:Reference">
  Malta
 </span>
 con un’istituzione culturale che rafforzerà quel ponte ideale che la storia e la cultura hanno stabilito fra i nostri due Paesi. L’
 <span about="https://w3id.org/moro/enoam/data/142051/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 svolge la sua azione culturale all’estero con mezzi che non sono quelli che desidereremmo. Ma posso assicurare che, da parte nostra, non sarà trascurata occasione per incrementare in modo tutto particolare le relazioni culturali con
 <span about="https://w3id.org/moro/enoam/data/142051/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/malta" typeof="deo:Reference">
  Malta
 </span>
 , convinti come siamo dell’utilità, anche sul piano politico, del vasto lavoro che possiamo svolgere assieme ».
</p></body></html>