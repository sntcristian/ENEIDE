<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.182" name="dcterms.relation"/><meta content="10.48678/unibo/aldomoro1.3.2.182" name="dcterms.identifier"/><meta content="Moro, Aldo, [Discorso tenuto a Salerno per la 38° settimana sociale dei Cattolici di Italia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.182." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Salerno per la 38° settimana sociale dei Cattolici d'Italia</title>
<div id="mentionMeta"><meta about="https://w3id.org/moro/enoam/data/giuseppe-siri" typeof="foaf:Person"/><meta about="https://w3id.org/moro/enoam/data/giuseppe-siri" content="Giuseppe Siri" property="rdfs:label"/><meta about="https://w3id.org/moro/enoam/data/giuseppe-siri" property="owl:sameAs" resource="http://www.wikidata.org/entity/Q473539"/><meta about="https://w3id.org/moro/enoam/data/giuseppe-siri" content="giuseppe-siri" property="wdt:P1986"/><meta about="https://w3id.org/moro/enoam/data/giuseppe-siri" content="Siri, Giuseppe" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Salerno per la 38° settimana sociale dei Cattolici d'Italia </h1><p class="paragraph" data-counter="1" id="p-1">Mi sia consentito di esprimere, all’inizio di quest’altra importante settimana sociale dei Cattolici Italiani, il mio deferente saluto a Sua Eminenza il Cardinale <span about="https://w3id.org/moro/enoam/data/132182/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-siri" typeof="deo:Reference">Siri</span><sup><a href="#curatornote-1" id="curatornote-ref-1">[1]</a></sup>, agli Ecc.mi Presuli, agli illustri Relatori ed a tutti i partecipanti al convegno. È un saluto che rivolgo con spirito di amicizia e solidarietà e ad esso si unisce il più vivo compiacimento per questa nuova significativa manifestazione di presenza dei Cattolici nella vita sociale del loro Paese e del mondo.</p><p class="paragraph" data-counter="2" id="p-2">Vorrei rilevare, a questo proposito, come la vita democratica si svolga naturale e feconda proprio in ragione della ricchezza o della varietà dei contributi di idee e di sentimenti, secondo la sua legge inderogabile e cioè della libertà, del rispettoso confronto ed infine dell’incontro che, in un modo o nell’altro, si verifica ed assicura l’unità nella diversità.</p><p class="paragraph" data-counter="3" id="p-3">Nessuno di noi, fedeli come siamo a siffatti alti principi, vorrebbe vedere anche di poco impoverita o peggio isterilita questa molteplicità di punti di vista che arricchisce ed affina il dibattito culturale e politico o guida nella ricerca della via migliore e più giusta.</p><p class="paragraph" data-counter="4" id="p-4">Non è quindi richiesta, non è desiderata alcuna rinuncia alla originalità della propria impostazione. E non è richiesta ai cattolici, i quali servono la società di cui sono parte e la comunità politica, esprimendovi schiettamente, senza alcun adattamento di opportunità, la loro visione del mondo secondo una tradizione ed una esperienza di estrema importanza e, del resto, perennemente rinnovata in una attenzione appassionata e tesa verso ogni problema umano.</p><p class="paragraph" data-counter="5" id="p-5">Per l’avvenire del Paese, per la concordia nazionale non giova un mediocre appiattimento, una torpida pace senza vivezza. Giova invece la franca professione della propria fede, la sicura testimonianza delle proprie idee, il ricordo di lontano premesso e di remote prospettive, le quali non impediscono l’incontro e la collaborazione, ma danno ad esso una ricchezza e vitalità autentiche.</p><p class="paragraph" data-counter="6" id="p-6">Questa fedeltà a se stessi, che è consentita e richiesta anche ai cattolici, e direi soprattutto ad essi che sono giunti più tardi a dominanti responsabilità nella vita pubblica, non preclude dunque il dialogo utile, indispensabile, anzi, nella ricerca fatta di discrezione e di misura, di punti di vista comuni. Ecco perché c’è tanto compiacimento nel veder trattare oggi, con questo spirito di interiore coerenza ed insieme con viva sensibilità per i necessari incontri e per i problemi urgenti dell’<span about="https://w3id.org/moro/enoam/data/132182/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e del mondo, temi come questi, dello sviluppo, della giustizia, dell’ordine morale che è fondamento e conseguenza insieme dell’arricchimento economico e sociale del proprio Paese, come di tutte le nazioni.</p><p class="paragraph" data-counter="7" id="p-7">In questo tema di una indifferibile opera di giustizia e di progresso, che è il tema essenziale di una società democratica matura, di una consapevole convivenza internazionale, di una Chiesa rivolta a soddisfare le sacrosanti aspirazioni degli uomini ed esaltarne tutti i valori, siamo dunque impegnati tutti e sono impegnate le nostre energie. Ed è certo significativo che il problema dello sviluppo sia oggi all’ordine del giorno del Parlamento nazionale al culmine di una legislatura difficile, ma certo di portata storica ed insieme dell’Assemblea delle <span about="https://w3id.org/moro/enoam/data/132182/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, non disgiunto ma connesso con il grande tema della pace. Perché la pace, nei popoli e tra i popoli, è appunto opera di giustizia.</p><p class="paragraph" data-counter="8" id="p-8">A questo fine, per accrescere la ricchezza in vista della sua equa distribuzione, sono in prima linea chiamati ad una azione consapevole, organica e coerente i pubblici Poteri, il cui impulso, in una chiara e lungimirante visione d’insieme, è indispensabile, perché l’iniziativa singola non si disperde nel disordine improduttivo e non si volga all’egoismo ed all’ingiustizia.</p><p class="paragraph" data-counter="9" id="p-9">Ma non per questo le vitali energie che si sprigionano nella società debbono essere compresse. Se fosse impoverita la forza creatrice dell’uomo, se mancassero, nel quadro disegnato dall’intervento pubblico, l’impegno, l’entusiasmo, il senso di responsabilità dei singoli e dei gruppi, sarebbe condannato alla sterilità anche il più vigoroso impulso dei Poteri destinati a guidare la vita collettiva.</p><p class="paragraph" data-counter="10" id="p-10">Questa diretta e consapevole partecipazione poi è tanto necessaria, in quanto alla graduazione degli obiettivi da raggiungere e dalle prospettive che li dischiudono deve assolutamente corrispondere la volenterosa accettazione di temporanei sacrifici o rinunce da parte dei più forti, i quali lascino spazio e diano tempo ai più deboli di muovere non verso una piatta eguaglianza, ma verso un livello, umanamente apprezzabile, di dignità e di giustizia, né i Paesi più ricchi ed i cittadini ed i Gruppi più dotati non accettino quel che per essi comporta il ritmo dello sviluppo, la giustificazione non potrà essere realizzata né in <span about="https://w3id.org/moro/enoam/data/132182/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> né nel mondo. Non può essere l’egoismo lo strumento dello sviluppo, ma invece una seria consapevolezza dell’insieme dei problemi ed una umana, Cristiana, democratica sensibilità per le sofferenze e le attese di persona di settori, di città, di regioni di nazioni che hanno cibo più scarso, conoscenza meno penetrante ed adeguata, insufficiente partecipazione ai valori, a tutti valori, della vita.</p><p class="paragraph" data-counter="11" id="p-11">E perciò questa trattazione che oggi comincia è fatta da cattolici responsabili, nel sogno dell’urgenza della giustizia, del dovere di fraternità, della speranza che dev’essere, malgrado ogni difficoltà, viva in tutti noi di un domani migliore per l’<span about="https://w3id.org/moro/enoam/data/132182/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e per il mondo.</p><p class="paragraph" data-counter="12" id="p-12">Ed aggiungerò che la fiducia nella nostra consapevole partecipazione, nella nostra volontà di combattere, con le armi che vi sono proprie, questa grande battaglia, sostiene e conforta l’opera di chi ci vuol dare un volto moderno e giusto all’<span about="https://w3id.org/moro/enoam/data/132182/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e contribuire alla pace del mondo.</p><ol id="curatorNotes"><li about="https://w3id.org/moro/enoam/data/132182/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giuseppe Siri (1906-1989), cardinale ed arcivescovo di Genova. Tra il 1955 e il 1965 era stato presidente della Cei. <a href="#curatornote-ref-1">↑</a></li></ol></body></html>