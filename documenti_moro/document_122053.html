<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.053" name="dcterms.relation"/><meta content="10.48678/unibo/aldomoro1.2.2.053" name="dcterms.identifier"/><meta content="Moro, Aldo, [Sul personale insegnante non di ruolo. L’università], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.053." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sul personale insegnante non di ruolo. L’università]</title>
<div id="mentionMeta"><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/><meta about="https://w3id.org/moro/enoam/data/consiglio-nazionale-della-pubblica-istruzione" typeof="foaf:Organization"/><meta about="https://w3id.org/moro/enoam/data/consiglio-nazionale-della-pubblica-istruzione" content="Consiglio superiore della pubblica istruzione" property="rdfs:label"/><meta about="https://w3id.org/moro/enoam/data/consiglio-nazionale-della-pubblica-istruzione" property="owl:sameAs" resource="http://www.wikidata.org/entity/Q3687371"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sul personale insegnante non di ruolo. L’università]</h1><p class="paragraph" data-counter="1" id="p-1">Avevo espresso<sup><a href="#curatornote-1" id="curatornote-ref-1">[1]</a></sup> delle perplessità circa una norma transitoria di questa natura, in quanto mi pareva che essa incidesse sulla stessa essenza della legge. Debbo arrendermi ora di fronte alle ragioni di ordine pratico esposte dal <span about="https://w3id.org/moro/enoam/data/122053/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span><sup><a href="#curatornote-2" id="curatornote-ref-2">[2]</a></sup>. </p><p class="paragraph" data-counter="2" id="p-2">Per quanto riguarda, però, la durata della norma transitoria, sono del parere di limitarla all’espletamento di una prima sessione di abilitazione. Può darsi che con questa si arrivi a coprire tutti i posti; può anche darsi che, in parte, questi rimangano scoperti. Ma, tenendo conto che così andremo avanti fino al 1955, mi pare che vi sia tempo e modo, per la nuova Camera di provvedervi, qualora, dopo l’espletamento della sessione, si manifestino esigenze tali che richiedano un prolungamento della norma transitoria. </p><p class="paragraph" data-counter="3" id="p-3">Si tratta di un riguardo verso la futura Camera. </p><p class="paragraph" data-counter="4" id="p-4">Propongo, pertanto, un emendamento in tal senso. </p><p class="paragraph" data-counter="5" id="p-5">Nessuno<sup><a href="#curatornote-3" id="curatornote-ref-3">[3]</a></sup> può sapere con esattezza che cosa accadrà. Siamo di fronte a una norma di carattere eccezionale e, pertanto, dovremmo limitarla allo stretto necessario. Solo dopo che sarà stata espletata una prima sessione, si vedrà se sarà necessaria una ulteriore proroga. </p><p class="paragraph" data-counter="6" id="p-6">Desidero<sup><a href="#curatornote-4" id="curatornote-ref-4">[4]</a></sup> cogliere questa occasione per rivolgere una raccomandazione al <span about="https://w3id.org/moro/enoam/data/122053/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span>.</p><p class="paragraph" data-counter="7" id="p-7">Poiché si è provveduto alla conferma degli incarichi nell’ambito della scuola media, io credo che anche per le università sarebbe opportuno considerare che l’incarico si intende confermato di anno in anno, salvo che non intervenga il professore di ruolo o che il consiglio di facoltà intenda provvedere diversamente.</p><p class="paragraph" data-counter="8" id="p-8">Non ho inteso presentare un ordine del giorno al riguardo, solo desidero richiamare l’attenzione del <span about="https://w3id.org/moro/enoam/data/122053/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span> della pubblica istruzione su questo fatto, per una ragione di coerenza. Perché, a mio avviso, non mi pare concepibile che, mentre per le scuole medie si intende riconfermato l’incarico anno per anno, automaticamente, per le università si deve procedere ad una nuova deliberazione che deve essere approvata dal senato accademico e poi dal <span about="https://w3id.org/moro/enoam/data/122053/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/consiglio-nazionale-della-pubblica-istruzione" typeof="deo:Reference">Consiglio superiore della pubblica istruzione</span>. Nello stesso tempo, faccio osservare che io non intendo in alcun modo pregiudicare la questione; solo, ripeto, ho voluto segnalare questa esigenza al <span about="https://w3id.org/moro/enoam/data/122053/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/antonio-segni" typeof="deo:Reference">Ministro</span> della pubblica istruzione, perché voglia prenderla in considerazione e studiarla.</p><ol id="curatorNotes"><li about="https://w3id.org/moro/enoam/data/122053/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione originata dalla proposta di norma transitoria avanzata dal ministro della Pubblica istruzione Antonio Segni: «Dopo che siano state conferite le nomine dei professori muniti del prescritto titolo di abilitazione e fino a quando non si siano espletate due sessioni di esami di abilitazione, possono essere nominati professori incaricati gli insegnanti che si trovino in servizio nell’anno scolastico in corso all’entrata in vigore della presente legge e che siano forniti del titolo di studio che ammette agli esami per il conseguimento della abilitazione e abbiano riportato qualifica non inferiore a “buono”. Le nomine vengono effettuate nell’ordine della graduatoria degli aspiranti che all’uopo abbiano inoltrato la prescritta domanda». <a href="#curatornote-ref-1">↑</a></li><li about="https://w3id.org/moro/enoam/data/122053/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ministro della Pubblica istruzione è Antonio Segni (1891-1972), giurista, docente universitario, politico, deputato all’Assemblea costituente e nella I legislatura per il gruppo democratico cristiano. Già ministro dell’Agricoltura ininterrottamente dal II al VI governo De Gasperi, in quel momento ministro della Pubblica istruzione. Si veda la voce del DBI, a firma Antonello Mattone e Salvatore Mura, vol. 91, 2018. <a href="#curatornote-ref-2">↑</a></li><li about="https://w3id.org/moro/enoam/data/122053/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla questione delle possibili ulteriori proroghe della norma in discussione.  <a href="#curatornote-ref-3">↑</a></li><li about="https://w3id.org/moro/enoam/data/122053/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito all’omogeneità delle scelte relative agli incarichi di docenza nella scuola media e nella università. <a href="#curatornote-ref-4">↑</a></li></ol></body></html>