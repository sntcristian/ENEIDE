<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.014" name="dcterms.relation"/><meta content="10.48678/unibo/aldomoro1.3.2.014" name="dcterms.identifier"/><meta content="Moro, Aldo, [L'azione economica del governo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.014." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>L'azione economica del governo</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>L'azione economica del governo</h1><p class="paragraph" data-counter="1" id="p-1">Questo incontro con i più qualificati esponenti del <span about="https://w3id.org/moro/enoam/data/132014/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> è importante perché affrontiamo un momento difficile per la vita del Paese con un Governo di coalizione che raccoglie ispirazioni ed esperienze diverse convogliandole in una direzione comune e riflettendo così la ricchezza e complessità della società italiana; un Governo che ha una sua naturale dialettica interna svolta sin qui nel modo più chiaro, più leale e costruttivo. Si sono avute solo serene ed oneste discussioni rivolte all'approfondimento di importanti problemi economici, sociali e politici senza un rigoroso schieramento delle parti politiche. Non si deve dare una immeritata caratteristica di preconcetta e faziosa eterogeneità ad un Governo che si propone il compito, certo difficile ma non impossibile, di comporre le diverse posizioni in una unità; un Governo di coalizione che nella sua naturale dialettica interna ha bisogno di forti strutture di sostegno, prima tra esse la forte e consapevole volontà politica della <span about="https://w3id.org/moro/enoam/data/132014/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Sono perciò lieto di questo incontro per ringraziarvi di quello che avete fatto e insieme per chiedervi ancora comprensione, collaborazione, sostegno. E non per fronteggiare quella caotica confusione che viene descritta con tanta inutile compiacenza da qualche osservatore, ma perché la situazione politica richiede più che mai la forza e iniziativa della <span about="https://w3id.org/moro/enoam/data/132014/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. </p><p class="paragraph" data-counter="2" id="p-2">Che la situazione sia difficile non c'è bisogno di dimostrarlo. Lo è sul piano politico per la pressione che si accentua, come in tutti i momenti delicati e decisivi, delle forze politiche estreme che, nella loro logica di radicale opposizione, non rinunciano ad ogni possibilità che si offra di trasformare le difficoltà in strumento di definitivo e profondo rivolgimento politico. Le difficoltà economiche poi sono note a tutti. Esse non vanno né sopravalutate né sottovalutate ed è in relazione ad esse che si delinea il primo compito che il Governo deve assolvere. Non lo diciamo ora ma lo abbiamo già detto in Parlamento qualificando il nostro Governo come impegnato innanzitutto a fronteggiare la congiuntura. E questo lo abbiamo cercato di fare con le nostre decisioni sul bilancio dello Stato e con le misure recentemente adottate dal Consiglio dei Ministri<sup><a class="" href="#curatornote-1" id="curatornote-ref-1">[1]</a></sup>. Si può discutere del modo e della efficacia; tutte le deliberazioni lasciano spazio alla polemica. Noi possiamo dire di avere studiato seriamente queste cose ai più qualificati livelli tecnici intendendo operare dove l'eccesso di sviluppo ci consigliava di intervenire, ponendo un certo freno ai consumi ed utilizzando questa forma di risparmio obbligatorio per finalità produttive. Abbiamo avuto ed abbiamo, infatti, sempre di mira la continuità e lo sviluppo della occupazione. </p><p class="paragraph" data-counter="3" id="p-3">Le misure anticongiunturali sono naturalmente impopolari, ma noi avevamo il dovere di prenderle, ritenendole giuste ed utili, quale che ne fosse il peso. Il loro significato, del resto, e anche nell'esprimere esse una volontà politica di dominare una situazione difficile ma suscettibile di essere corretta con la piena assunzione di responsabilità da parte del Governo. Decisioni significative prese d'accordo tra partiti ivi compresa una forza politica che, abbandonato il terreno della opposizione, anche con l'assumere una siffatta responsabilità dimostri di essere degna di concorrere a guidare la comunità nazionale. Con chiarezza cristallina e, penso, con equilibrio, a un certo momento ho voluto dire al Paese come stavano le cose dopo la lunga polemica che ci pungolava mentre lavoravamo, dopo essere stati accusati di roseo ottimismo e civica irresponsabilità. lo ho detto il senso delle decisioni prese. Dopo l'intervento alla televisione è ricominciata la polemica. Chi ci aveva accusati di ottimismo, di immobilismo, di nascondere la verità delle cose, ci ha poi accusati di allarmismo, dimostrando così che non si può accontentare una opposizione che non sia costituzionale e si preoccupi invece di sovvertire il sistema. </p><p class="paragraph" data-counter="4" id="p-4">Non sono stato allarmista: ho illuminato aspetti positivi e negativi insieme. Ho detto che siamo di fronte ad una crisi, ad una sproporzione tra risorse, richieste e bisogni, che pur sarebbe giusto e desiderabile soddisfare.se ciò non portasse un fatale squilibrio per la vita economica e quindi sociale e politica del Paese. Ho detto: siamo in una pausa dello sviluppo per il quale, per altro, esistono ancora tutte le condizioni purché si guardi con serietà alla situazione e ci si muova coerentemente. Ho detto che ciò non è segno di una irrimediabile stanchezza e decadenza ma di una crisi di crescenza, che non impone affatto di abbandonare gli obiettivi di progresso ma richiede di camminare con i tempi giusti, in modo da rendere organico ed ordinato lo sviluppo economico e sociale del nostro Paese. Quando parliamo della programmazione pensiamo come ad un fatto preliminare ad un grande inventario delle necessità economiche e sociali. L'indagine sulla scuola indica l'impressionante grandezza del fabbisogno e delle necessità finanziarie per soddisfarlo, Lo stesso si dica per i problemi dell'agricoltura, delle infrastrutture (i porti, ad esempio, in qualche caso pesante impedimento per le esportazioni), della previdenza (assegni familiari in agricoltura, pensioni), dell'amministrazione dello Stato (conglobamento, assetto delle retribuzioni, rinnovamento strutturale dello Stato). Ed ho citato quasi a caso tra le tante esigenze che premono. Per questo occorre riordinare le idee, indicare necessità e risorse, graduare i bisogni per soddisfare nella priorità e nel tempo. Quindi non sono stato allarmista, come non sono stato rinunciatario. Non allarmista perché ho chiesto collaborazione e senso di responsabilità indicando la meta giusta. Non rinunciatario perché non ho chiuso nella congiuntura tutta la prospettiva politica del Paese. I grandi temi del rinnovamento economico e sociale stanno davanti a noi. Essi sono indicati nel programma di Governo il quale è nel quadro costituzionale, fa riferimento appunto ad una società quale la Costituzione prevede. Un programma che quando è stato esaminato dal Parlamento e portato ad una prima conoscenza della opinione pubblica è stato giudicato corretto e responsabile, non eversivo e neppure, per altro verso, di pratica abdicazione dello Stato di fronte alla potenza di interessi particolari che si frappongono all'interesse comune. </p><p class="paragraph" data-counter="5" id="p-5">Un programma equilibrato e responsabile, senza rinunce ma, con scelte oculate di modi e tempi per il rinnovamento del nostro Paese. Un programma che ci mette in una posizione giusta, non mediocremente mediana, nella quale possono trovarsi la <span about="https://w3id.org/moro/enoam/data/132014/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> e gli partiti che accettino la collaborazione per obiettivi di garanzia della vita democratica del Paese nel suo necessario contenuto di sviluppo ordinato, di crescente solidarietà fu una società sempre più umana e libera. Ho fatto seguire all'appello un contatto con le organizzazioni sindacali. Ho così parlato ai cittadini ed alle grandi forze organizzate del lavoro e della produzione per chiedere ad esse di prendere coscienza, attraverso una pubblica testimonianza della realtà delle cose e delle esigenze che ne scaturiscono, chiedendo a tutti di essere per il momento responsabili comunità nazionale, perché non c’è posizione di parte che non sia influente sull'intera collettività, non c'è un uscir fuori dalla propria naturale posizione che non tocchi la società nel suo complesso. E ciò non vuol dire irrigidire la società, ma che il progresso sia graduale e ordinato cosi da non compromettere le strutture stesse della vita democratica del Paese. Nella loro autonomia, nel senso di responsabilità, nella consapevolezza della propria incidenza, ho chiesto a queste organizzazioni di fare quello che è necessario per una nuova fase di sviluppo e di giustizia della società italiana. Sin dal primo momento ho detto che avrei parlato alle organizzazioni sindacali, che, continuando e sviluppando un metodo di libero dialogo tra le forze sociali del Paese, le avrei chiamate ad essere interlocutrici del Governo, nel quadro programmatico e politico con il quale il Governo si è presentato e qualificato. La mia iniziativa si è svolta alla luce del sole. Non so chi siano i fantastici emissari di cui qualcuno ha parlato ad una recente conferenza stampa<sup><a href="#curatornote-2" id="curatornote-ref-2">[2]</a></sup>. Non c'è nulla di nascosto. Ho sottolineato la netta fisionomia politica del Governo. Il nostro discorso con le organizzazioni non può in nessun modo alterarla così come non si cerca una tregua politica incomprensibile un regime democratico. </p><p class="paragraph" data-counter="6" id="p-6">Abbiamo ricercato un aperto e responsabile contatto con le organizzazioni sindacali riconfermando il senso del Governo quale coagulo di forze politiche differenziate ma sufficientemente omogenee per affrontare in questo momento la battaglia democratica in Italia. Uno schieramento che giunge e si chiude a sinistra col <span about="https://w3id.org/moro/enoam/data/132014/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista Italiano</span>, al di là del quale non è immaginabile si possa andare così come, del resto, esistono i ben noti e precisi limiti a destra della maggioranza governativa. Il Governo ha la sua validità ideale, la sua legittimità politica, il suo significato e funzione nella vita nazionale. Raccoglie forze preoccupate di assicurare la libertà in Italia e in essa la ordinata, crescente evoluzione sociale del Paese; respinge le tentazioni degli estremismi e dei massimalismi nelle varie direzioni. È valido nella misura in cui riesce a creare l'equilibrio sempre nuovo, sempre mobile, ma un equilibrio nel Paese. Un Governo dunque non immobile, ma costantemente impegnato a realizzare un costruttivo equilibrio nelle forze politiche e sociali. Esso respinge perciò le forze estremiste che vorrebbero tra volgere, con l'equilibrio nel quale esso si esprime, l'ordinamento istituzionale del Paese. Non si può sottovalutare il rischio che a questo democratico equilibrio subentri la coercizione la quale dia all' egoismo e al disordine una disciplina che poteva essere accettata con libera e ragionevole determinazione. Non pretendo di essere l'ultima frontiera della<span about="https://w3id.org/moro/enoam/data/132014/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia Cristiana</span>; difendo la formula, non le persone. Ma bisogna stare ben attenti: se questo equilibrio difficile, contrastato. nel quale è impegnato il Psi dovesse rompersi, siamo certi come Paese di beneficiare di un equilibrio nuovo ma democratico? Il senso della nostra azione e la ragione del ritrovarci qui insieme è dato dalla necessità della massima tensione per la garanzia e lo sviluppo della democrazia italiana. Il <span about="https://w3id.org/moro/enoam/data/132014/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> è la continuità politica fra una elezione e l'altra. Il <span about="https://w3id.org/moro/enoam/data/132014/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> sente come in questo tempo difficile si giuochino le sorti del Paese. Ci siamo messi noi, persone, noi,<span about="https://w3id.org/moro/enoam/data/132014/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> Democrazia Cristiana</span>, al servizio del Paese. È motivo di soddisfazione e di sicurezza per l'opinione pubblica il sapere che la <span about="https://w3id.org/moro/enoam/data/132014/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> si ritrova in queste cose, le garantisce, infonde loro il suo timbro inconfondibile dì libertà e di giustizia. </p><ol id="curatorNotes"><li about="https://w3id.org/moro/enoam/data/132014/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta dei decreti legge approvati dal governo il 23 febbraio 1964 che stabiliscono l’aumento dei prezzi della benzina, un’imposta d’acquisto sulle automobili (tra le voci che certamente più avevano pesato nei due anni precedenti nel determinare uno squilibrio nella bilancia dei pagamenti, poiché tra il 1962 e il 1963 le immatricolazioni erano cresciute del 44%), una limitazione alla vendita a rate, un nuovo per regime per la cedolare d’acconto per le azioni nominali e un inasprimento della cedolare secca per le azioni al portatore. Si tratta di misure che puntano a contenere i consumi per salvaguardare la moneta e arginare l’inflazione, che fanno il seguito alla stretta creditizia già impostata dal governatore della Banca d’Italia Guido Carli nell’autunno del 1963 e ritoccata ancora nel febbraio 1964. <a href="#curatornote-ref-1">↑</a></li><li about="https://w3id.org/moro/enoam/data/132014/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Con ogni probabilità Moro fa qui riferimento alla conferenza stampa del Partito comunista convocata il 28 febbraio 1964 per commentare le misure anticongiunturali adottate dal governo. In quella sede Giorgio Amendola, Gian Carlo Pajetta, Luciano Barca alludono a contatti riservati tra dirigenti comunisti ed esponenti del governo – i «fantastici emissari» di cui parla Moro – per invitare il partito di Botteghe Oscure a collaborare all’azione di governo. Smentendo questa ricostruzione – che infatti verrà attaccata duramente il giorno dopo su «Il Popolo», Moro rivendica di aver agito «alla luce del sole», che non casualmente è la stessa espressione che i dirigenti comunisti usano per qualificare il proprio rapporto con le forze della maggioranza di fronte alle richieste di compiere atti di «responsabilità» verso il paese. <em>L’Unità, 29 febbraio 1964, p. 3</em> <a href="#curatornote-ref-2">↑</a></li></ol></body></html>