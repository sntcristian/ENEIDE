<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.262" name="dcterms.relation"/><meta content="10.48678/unibo/aldomoro1.4.1.262" name="dcterms.identifier"/><meta content="Moro, Aldo, [Discorso a Foggia in vista delle elezioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.262." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Discorso aFoggiain vista delle elezioni]</title>
<div id="mentionMeta"><meta about="https://w3id.org/moro/enoam/data/foggia" typeof="dcterms:Location"/><meta about="https://w3id.org/moro/enoam/data/foggia" content="Foggia" property="rdfs:label"/><meta about="https://w3id.org/moro/enoam/data/foggia" property="owl:sameAs" resource="http://www.wikidata.org/entity/Q13464"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Discorso a Foggia in vista delle elezioni]</h1><p class="paragraph" data-counter="1" id="p-1">L’on. Moro, parlando a <span about="https://w3id.org/moro/enoam/data/141262/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/foggia" typeof="deo:Reference">Foggia</span>, ha rilevato che le elezioni del 7 maggio sono caratterizzate dall’esigenza di controbattere, mediante una netta indicazione democratica, le spinte anti-istituzionali, sempre latenti nello schieramento politico italiano ed ora fattesi più evidenti ed aggressive. Forze nuove o che si presentano in modo nuovo, manifestano impazienza e sfiducia nelle nostre istituzioni democratiche e si adoperano per abbatterle come un ostacolo alla realizzazione dell’assetto politico al quale si mira. Si vuole scompaginare lo schieramento democratico, si vuole battere la <span about="https://w3id.org/moro/enoam/data/141262/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> per avviare ad una vera involuzione autoritaria. Una pattuglia estremista, di cui si dovrà verificare la consistenza, condiziona ancor più il <span about="https://w3id.org/moro/enoam/data/141262/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> nella sua critica al sistema e tende ad alterare nel profondo i dati della politica italiana<sup><a href="#curatornote-1" id="curatornote-ref-1">[1]</a></sup>. Si tratta di dimostrare che questa contestazione non ha dalla sua parte né ragione né forza per prevalere e che le istituzioni democratiche restano il fondamento della pace politica e lo strumento necessario e sufficiente per il progresso sociale del paese.</p><p class="paragraph" data-counter="2" id="p-2">Senza esagerare in pessimismo, non giustificato dalla situazione, bisogna pur dire che le strutture democratiche hanno ancora qualche fragilità e che la difesa, in questo momento decisivo, deve essere condotta fino in fondo. La dichiarazione, che noi facciamo solennemente, di voler perseguire una schietta e coerente politica democratica toglierà ogni pretesto all’ingiusta causa rivolta alla <span about="https://w3id.org/moro/enoam/data/141262/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di guardare a destra o di voler compiacere a sinistra. La ferma fede del <span about="https://w3id.org/moro/enoam/data/141262/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">partito</span> che garantisce il gioco democratico nel Parlamento e nel Paese, la sua posizione alternativa a sinistra e a destra, la sua attenzione verso le forze sociali, il moto di progresso che è nella coscienza popolare, le aspirazioni di verità del mondo giovanile, non permettono seriamente di contestare la <span about="https://w3id.org/moro/enoam/data/141262/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="3" id="p-3">Questa è la vera <span about="https://w3id.org/moro/enoam/data/141262/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed è su questa base, di netta e polemica differenziazione al collettivismo ed alla reazione ed in un insieme di motivi costruttivi, che la <span about="https://w3id.org/moro/enoam/data/141262/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> richiede al corpo elettorale di rinnovare un consenso che fu meritato ed è meritato in vista di una permanente funzione di garanzia e di guida. La <span about="https://w3id.org/moro/enoam/data/141262/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, assumendo tutte le sue responsabilità, non apprezza e non cerca l’isolamento. Un eccesso di polemica tra le forze democratiche può, oltretutto, sminuire il significato delle grandi scelte ideali e politiche. In realtà tra i rischi della situazione vi è, oltre che una qualsiasi diminuzione di prestigio della <span about="https://w3id.org/moro/enoam/data/141262/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, anche la dispersione delle forze democratiche, un prolungato disimpegno, una difficile intesa. A fugare questo pericolo dovrà servire un atteggiamento leale e costruttivo soprattutto di quelle, tra esse, che hanno la maggiore responsabilità di esprimere e guidare, nell’ordine e nella legalità, movimenti sociali importanti del Paese. Ma la dispersione avverrebbe, in ogni caso, se la piattaforma democratica delle collaborazioni non fosse chiara e definita, una chiarezza che stia a base della lealtà e coerenza le quali devono caratterizzare il comune servizio reso al Paese.</p><ol id="curatorNotes"><li about="https://w3id.org/moro/enoam/data/141262/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento è al gruppo del “Manifesto”. <a href="#curatornote-ref-1">↑</a></li></ol></body></html>