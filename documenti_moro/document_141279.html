<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.279" name="dcterms.relation"/><meta content="10.48678/unibo/aldomoro1.4.1.279" name="dcterms.identifier"/><meta content="Moro, Aldo, La coscienza parla più forte dello Stato, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.279." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>La coscienza parla più forte dello Stato</title>
<div id="mentionMeta"><meta about="https://w3id.org/moro/enoam/data/rhodesia" typeof="dcterms:Location"/><meta about="https://w3id.org/moro/enoam/data/rhodesia" content="Rhodesia" property="rdfs:label"/><meta about="https://w3id.org/moro/enoam/data/rhodesia" property="owl:sameAs" resource="http://www.wikidata.org/entity/Q217169"/><meta about="https://w3id.org/moro/enoam/data/kurt-waldheim" typeof="foaf:Person"/><meta about="https://w3id.org/moro/enoam/data/kurt-waldheim" content="Kurt Waldheim" property="rdfs:label"/><meta about="https://w3id.org/moro/enoam/data/kurt-waldheim" property="owl:sameAs" resource="http://www.wikidata.org/entity/Q1260"/><meta about="https://w3id.org/moro/enoam/data/kurt-waldheim" content="Waldheim, Kurt" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/aleksandr-isaevic-solzenicyn" typeof="foaf:Person"/><meta about="https://w3id.org/moro/enoam/data/aleksandr-isaevic-solzenicyn" content="Aleksandr Isaevič Solženicyn" property="rdfs:label"/><meta about="https://w3id.org/moro/enoam/data/aleksandr-isaevic-solzenicyn" property="owl:sameAs" resource="http://www.wikidata.org/entity/Q34474"/><meta about="https://w3id.org/moro/enoam/data/aleksandr-isaevic-solzenicyn" content="Solženicyn, Aleksandr Isaevič" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>La coscienza parla più forte dello Stato</h1><p class="paragraph" data-counter="1" id="p-1">La vicenda della <span about="https://w3id.org/moro/enoam/data/141279/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/rhodesia" typeof="deo:Reference">Rhodesia</span> in occasione di queste Olimpiadi ha comportato un riferimento alle <span about="https://w3id.org/moro/enoam/data/141279/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. La contrastata decisione di escludere quegli atleti dai Giochi è stata presa, avendo presente l’autorevole valutazione del <span about="https://w3id.org/moro/enoam/data/141279/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/kurt-waldheim" typeof="deo:Reference">Segretario Generale</span><sup><sup><a href="#curatornote-1" id="curatornote-ref-1">[1]</a></sup></sup> dell’<span about="https://w3id.org/moro/enoam/data/141279/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">organizzazione</span> e di Paesi membri del Consiglio di Sicurezza. Qualcuno ha lamentato l’introduzione di un criterio politico, di una ragione di Stato, in una vicenda tutta dominata da regole proprie. La disinteressata contesa, la lealtà sportiva, la fraternità umana. Fraternità al di là delle frontiere, al di là delle differenti strutture statali, al di là dei dissensi. È mai possibile però in un caso come questo, immaginare rhodesiani in gara soltanto come uomini al di fuori del loro ambiente politico? Vi è stato poi chi si è domandato se, allo stesso titolo, il sindacato esercitato per la <span about="https://w3id.org/moro/enoam/data/141279/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/rhodesia" typeof="deo:Reference">Rhodesia</span> non avrebbe potuto essere esteso ad altri Stati partecipanti con riguardo sia alle discriminazioni razziali, sia ad altre menomazioni della dignità umana.</p><p class="paragraph" data-counter="2" id="p-2">Ma puntare tutto sugli uomini invece che sugli Stati è, come vedremo tra poco, impossibile, com’è impossibile adottare un criterio di generale rigore come alternativa ad un’indulgenza inammissibile. Dinanzi ad una controversia così acuta ed in una vicenda di grande rilevanza, l’autorità morale e politica delle <span about="https://w3id.org/moro/enoam/data/141279/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> è un gioco. Chiunque voglia costruire un ordine internazionale, chiunque ritenga che non debba essere perduta nessuna occasione per affermare regole universali sulla convivenza umana, non potrà che accettare l’intervento, non formale, ma significativo ed efficace delle <span about="https://w3id.org/moro/enoam/data/141279/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>.</p><p class="paragraph" data-counter="3" id="p-3">Quello della <span about="https://w3id.org/moro/enoam/data/141279/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/rhodesia" typeof="deo:Reference">Rhodesia</span> è, non si dimentichi, un caso limite, perché esso non è il retaggio di un passato, difficile da cancellare, ma un fatto nuovo che offende la coscienza del mondo, emerso con provocatoria durezza, nel mezzo del processo che tende alla decolonizzazione e non discriminazione razziale. Non ci si può stupire, perciò che così netti e generali siano la critica ed il disconoscimento nella comunità internazionale. La <span about="https://w3id.org/moro/enoam/data/141279/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/rhodesia" typeof="deo:Reference">Rhodesia</span> non è uno Stato del quale sia contestabile e contestato il regime politico; non è, invece, affatto uno Stato. Non c’è la <span about="https://w3id.org/moro/enoam/data/141279/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/rhodesia" typeof="deo:Reference">Rhodesia</span>, ma ci sono in quel contesto, uomini bianchi o di colore, contrapposti a dispetto della legge di uguaglianza e di convivenza democratica<sup><a href="#curatornote-2" id="curatornote-ref-2">[2]</a></sup>.</p><p class="paragraph" data-counter="4" id="p-4">Proprio con riguardo a popoli, divisi da ragioni politiche o diversità di regime, ma uniti dall’umana passione sportiva, le Olimpiadi sono considerate come un prezioso momento di contatto ed un contributo alla pace, una pace che nasce proprio dalla coscienza degli uomini. Se questo contatto indubbiamente esiste ed ha un grande valore, non si dimentichi però che resta un diaframma. Tra uomo ed uomo in gara vi sono la Nazione e lo Stato con il loro potere e il loro prestigio. E la disinteressata contesa tra gli uomini diviene, in qualche misura, un confronto di potenze, un modo di affermare la forza ed autonomia degli Stati. In certo senso ciò è inevitabile, anche se un diverso spirito potrebbe almeno apportare una correzione, incoraggiando un vero dialogo da persona a persona ed una maggiore consapevolezza della sostanza umana degli Stati, della comune appartenenza di tutti, non per caso, non per un momento, ma nel profondo e per sempre, alla famiglia umana.</p><p class="paragraph" data-counter="5" id="p-5">Ma lo stesso problema si pone anche nell’ambito delle <span about="https://w3id.org/moro/enoam/data/141279/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Anche qui la solidarietà universale sembra porsi come disciplina, piuttosto degli Stati che degli uomini: il passare attraverso lo Stato, la mediazione dello Stato, appaiono essenziali nel perseguire la meta di dare assetto unitario al popolo del mondo. Si può essere dunque cittadini del mondo nella misura nella quale si è anche cittadini degli Stati. E se oggi una <span about="https://w3id.org/moro/enoam/data/141279/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">organizzazione mondiale</span>, benché imperfetta, dà una qualche concretezza politica e giuridica alla comunità degli uomini ed alla cittadinanza del mondo, ciò non avviene sorpassando gli Stati, ma proprio passando attraverso gli Stati.</p><p class="paragraph" data-counter="6" id="p-6">Questo è un dato storico, comprensibile del resto, alla luce di un pluralismo sociale che, in una gamma indefinita di incontri, non potrebbe escludere l’anello di congiunzione costituito dallo Stato. Può essere significativo che, in misura crescente, la dimensione dello Stato sia, per così dire, erosa; dal di dentro, per il diffondersi delle autonomie locali, spesso ricche di rilevanti poteri, e dall’esterno non solo per il progressivo affermarsi dell’autorità dell’organismo mondiale, ma anche per il costituirsi di più vaste unioni continentali, nelle quali il diritto ed il potere sono in evoluzione. Ma lo Stato resta e, con esso, la sua potestà esclusiva, sicché l’uomo comunica con l’uomo, oggi forse più facilmente che ieri, ma sempre per il tramite dello Stato di appartenenza.</p><p class="paragraph" data-counter="7" id="p-7">Il principio della non-ingerenza, che è proprio di un’organizzazione internazionale e non sovranazionale, sta lì come norma inderogabile e, se non costituisce un ostacolo insormontabile, è tuttavia una ragione di distinzione, un punto di riferimento obbligato, una limitazione di fatto del più libero incontro umano. Quante volte il principio di non-ingerenza, giuridicamente ineccepibile, politicamente comprensibile nel suo ordine, è stato opposto al prorompente sentimento universale, dentro e fuori delle <span about="https://w3id.org/moro/enoam/data/141279/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Quante volte l’uomo ha trovato uno sbarramento nel bisogno e nello sforzo di contatto con altri uomini. Contatto indirizzato a comunicare, capire, giudicare, solidarizzare, aiutare con un’affermazione di verità.</p><p class="paragraph" data-counter="8" id="p-8">Eppure in una fase avanzata nel processo di unificazione del mondo, qualche breccia è stata aperta in questo modo, diciamolo pure, deludente dei rapporti umani. Cosa dire, in questo quadro, dell’amara invettiva di recente attribuita a <span about="https://w3id.org/moro/enoam/data/141279/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/aleksandr-isaevic-solzenicyn" typeof="deo:Reference">Solgenitsin</span><sup><sup><a href="#curatornote-3" id="curatornote-ref-3">[3]</a></sup></sup> come parte di un discorso che egli non ha potuto pronunciare<sup><sup><a href="#curatornote-4" id="curatornote-ref-4">[4]</a></sup></sup>? Non è, afferma lo scrittore, una organizzazione delle <span about="https://w3id.org/moro/enoam/data/141279/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, ma un’organizzazione dei Governi Uniti, in cui tutti i Governi sono uguali: quelli liberamente eletti, quelli imposti con la forza e quelli che si sono impadroniti del potere a mano armata. In conseguenza di un voto di obbedienza l’<span about="https://w3id.org/moro/enoam/data/141279/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> ha mancato di intraprendere un’indagine su appelli privati; i gemiti, le urla, le implorazioni di umili e semplici individui.</p><p class="paragraph" data-counter="9" id="p-9">Taluno potrebbe contestare l’esattezza di questo giudizio alla stregua del realismo politico o del necessario gradualismo in ogni sviluppo storico o progresso civile, ma nessuno può contestarlo in termini di verità, la quale ha il diritto di farsi valere e di guidare, illuminandola, la difficile e tormentata vicenda di ogni giorno.</p><p class="paragraph" data-counter="10" id="p-10">Il primato degli Stati nella loro sfera di autonomia appare fuori discussione, non suscettibile di essere sindacato né da altri Stati né dalla stessa <span about="https://w3id.org/moro/enoam/data/141279/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">organizzazione</span> che li disciplina. Qualche cosa, qua e là, rompe però la crosta di questa solida formula giuridica, di questa potente incrostazione politica. Sono proprio voci di uomini che si levano, per essere ascoltate in un’istanza più alta anche se lo Stato ed il suo Governo non si fanno portavoce di siffatta richiesta o addirittura delle minoranze compresse, delle maggioranze discriminate dalla prepotenza, di coloro cui non è riconosciuto il diritto di vivere e di muoversi liberamente nel mondo, come appunto si conviene agli uomini. Si tratta di quanti denunciano fatti crudeli ed ingiusti, ed una condizione tale da compromettere la sicurezza e la pace del mondo. Siamo di fronte ad episodi, benché significativi, più che ad una politica che si volga in applicazione, di un principio indiscutibile.</p><p class="paragraph" data-counter="11" id="p-11">Sono i limiti di un fenomeno che non può comunque essere sottovalutato. Ma sappiamo che c’è ben altro da fare, che siamo solo ai primi passi di un’evoluzione destinata a riconoscere che la condizione umana dei cittadini del mondo non può essere disciplinata in modo esclusivo secondo criteri interpretativi ed interessi dei singoli Stati. Almeno per quanto riguarda i fondamentali diritti umani, gli Stati non sono sovrani ed hanno un superiore da riconoscere anche nella più gelosa sfera della propria esistenza interna.</p><p class="paragraph" data-counter="12" id="p-12">È un cammino lungo e difficile. Le <span about="https://w3id.org/moro/enoam/data/141279/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> muovono verso un avvenire nel quale ad esse siano riconosciuti un’autorità effettiva e stringente ed un compito di tutela dei fondamentali diritti umani. Ebbene, non può essere contestato che si vada formando, che anzi in qualche modo esista già oggi, un’opinione pubblica mondiale, una coscienza umana con la sua voce. Essa esiste e pesa. Cose dolorose se ne sono impedite, ed altre, di più, lo saranno in avvenire. Non servono forse a formarla e manifestarla, tra l’altro, quei dibattiti delle <span about="https://w3id.org/moro/enoam/data/141279/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, così detti inutili, ma nei quali si esprime la coscienza universale ferita? Questo è un fatto nuovo nella politica internazionale, ma soprattutto è l’inizio di una nuova civiltà. Bisogna capire e prepararsi.</p><ol id="curatorNotes"><li about="https://w3id.org/moro/enoam/data/141279/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Kurt Joseph Waldheim (1918-2007), già ufficiale della Wehrmacht nel fronte orientale, esponente del Partito popolare austriaco, dal 1° gennaio 1972 era Segretario Generale dell’Onu. <a href="#curatornote-ref-1">↑</a></li><li about="https://w3id.org/moro/enoam/data/141279/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel 1965, al momento della dichiarazione unilaterale di indipendenza del governo bianco inteso a mantenere una legislazione di supremazia razziale, l’Onu aveva reagito invitando a non riconoscere il regime e imponendo sanzioni. <a href="#curatornote-ref-2">↑</a></li><li about="https://w3id.org/moro/enoam/data/141279/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Aleksandr Isaevič Solženicyn (1918-2008), scrittore russo, premio Nobel per la Letteratura nel 1970.  <a href="#curatornote-ref-3">↑</a></li><li about="https://w3id.org/moro/enoam/data/141279/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Poiché non aveva potuto recarsi a Stoccolma per ritirare il premio né gli era stato accordato di ritirarlo in una cerimonia all’ambasciata svedese di Mosca (dato che la Svezia temeva ripercussioni diplomatiche con l’Urss), Solženicyn non aveva pronunciato il suo discorso di accettazione, che tuttavia fu reso noto dall’Accademia di letteratura svedese il 24 agosto 1972, rivelando un’invettiva contro il sistema della censura e della repressione del regime sovietico. <a href="#curatornote-ref-4">↑</a></li></ol></body></html>