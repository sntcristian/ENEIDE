<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.167" name="dcterms.relation"/><meta content="10.48678/unibo/aldomoro1.3.1.167" name="dcterms.identifier"/><meta content="Moro, Aldo, [Replica al Consiglio Nazionale della Dc del 7 novembre 1963], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.167." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Replica al Consiglio Nazionale della Dc del 7 novembre 1963]</title>
<div id="mentionMeta"><meta about="https://w3id.org/moro/enoam/data/carlo-russo" typeof="foaf:Person"/><meta about="https://w3id.org/moro/enoam/data/carlo-russo" content="Carlo Russo" property="rdfs:label"/><meta about="https://w3id.org/moro/enoam/data/carlo-russo" content="Russo, Carlo" property="skos:prefLabel"/><meta about="https://w3id.org/moro/enoam/data/carlo-russo" property="owl:sameAs" resource="http://www.wikidata.org/entity/Q3659814"/><meta about="https://w3id.org/moro/enoam/data/luigi-granelli" typeof="foaf:Person"/><meta about="https://w3id.org/moro/enoam/data/luigi-granelli" content="Luigi Granelli" property="rdfs:label"/><meta about="https://w3id.org/moro/enoam/data/luigi-granelli" property="owl:sameAs" resource="http://www.wikidata.org/entity/Q3839722"/><meta about="https://w3id.org/moro/enoam/data/luigi-granelli" content="Granelli, Luigi" property="skos:prefLabel"/><meta about="https://w3id.org/moro/enoam/data/carlo-donat-cattin" typeof="foaf:Person"/><meta about="https://w3id.org/moro/enoam/data/carlo-donat-cattin" content="Carlo Donat-Cattin" property="rdfs:label"/><meta about="https://w3id.org/moro/enoam/data/carlo-donat-cattin" content="Donat, Cattin, Carlo" property="skos:prefLabel"/><meta about="https://w3id.org/moro/enoam/data/carlo-donat-cattin" property="owl:sameAs" resource="http://www.wikidata.org/entity/Q3659287"/><meta about="https://w3id.org/moro/enoam/data/carlo-donat-cattin" content="carlo-donat-cattin" property="wdt:P1986"/><meta about="https://w3id.org/moro/enoam/data/arnaldo-forlani" typeof="foaf:Person"/><meta about="https://w3id.org/moro/enoam/data/arnaldo-forlani" content="Arnaldo Forlani" property="rdfs:label"/><meta about="https://w3id.org/moro/enoam/data/arnaldo-forlani" content="Forlani, Arnaldo" property="skos:prefLabel"/><meta about="https://w3id.org/moro/enoam/data/arnaldo-forlani" property="owl:sameAs" resource="http://www.wikidata.org/entity/Q434786"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Replica al Consiglio Nazionale della Dc del 7 novembre 1963]</h1><p class="paragraph" data-counter="1" id="p-1">È un compito che spero di poter assolvere brevemente in quanto la mia relazione di questa mattina è stata chiara. Credo sia sufficiente, pur nella doverosa attenzione da me portata agli elementi critici affiorati nel dibattito, di riferirmi ad essa come ad una risposta consapevole che io nella mia responsabilità do agli amici che in sede critica sono intervenuti nel dibattito, senza ripetere, per non stancare questa assemblea, quello che ho avuto occasione di dire questa mattina.</p><p class="paragraph" data-counter="2" id="p-2">Ringrazio <span about="https://w3id.org/moro/enoam/data/131167/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/carlo-russo" typeof="deo:Reference">Russo</span><sup><a href="#curatornote-1" id="curatornote-ref-1">[1]</a></sup>, <span about="https://w3id.org/moro/enoam/data/131167/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/luigi-granelli" typeof="deo:Reference">Granelli</span><sup><a href="#curatornote-2" id="curatornote-ref-2">[2]</a></sup>, <span about="https://w3id.org/moro/enoam/data/131167/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/carlo-donat-cattin" typeof="deo:Reference">Donat-Cattin</span><sup><a href="#curatornote-3" id="curatornote-ref-3">[3]</a></sup>, <span about="https://w3id.org/moro/enoam/data/131167/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/arnaldo-forlani" typeof="deo:Reference">Forlani</span><sup><a href="#curatornote-4" id="curatornote-ref-4">[4]</a></sup>, i quali sono intervenuti in questo breve, ma intenso dibattito per portare una convinta adesione e un contributo di utili valutazioni alla mia relazione ed alla definizione della linea politica del partito in questo delicato momento. Ma ringrazio anche con cordiale amicizia gli esponenti dell’opposizione interna i quali hanno portato qui non motivi di adesione, ma interrogativi, dubbi, richiami al nostro senso di responsabilità, tutte cose certamente raccolte rispettosamente nel nostro spirito. Li ringrazio soprattutto per lo spirito e il tono con il quale essi sono intervenuti nel dibattito. Ed io dirò anche, per tagliar corto alle tante fantasiose interpretazioni che vi sono state circa il mio atteggiamento, che la ragione esclusiva per la quale io ho inclinato verso la convocazione del Consiglio nazionale è stata questa: un atto di deferenza doverosa nei confronti di amici, leali oppositori della nostra politica, i quali in un momento innegabilmente difficile della vita del Paese, hanno chiesto di poter ascoltare le nostre ragioni e di farci ascoltare le loro, in seno al massimo organo deliberativo del Partito<sup><a href="#curatornote-5" id="curatornote-ref-5">[5]</a></sup>. È vero che la convocazione del Consiglio nazionale non era statutariamente necessaria: il compito di affrontare le crisi compete infatti agli organi esecutivi del partito d’intesa con i gruppi parlamentari. Però non l’ho ritenuta in contraddizione con lo spirito dello statuto, senza che ciò costituisca un precedente o tanto meno una prassi, e l’ho considerata utile ai fini della unità di comportamento della <span about="https://w3id.org/moro/enoam/data/131167/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Mi è parso che la richiesta degli amici in definitiva rappresentasse interessamento per il partito, attaccamento verso la <span about="https://w3id.org/moro/enoam/data/131167/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che esprimesse il desiderio di un dialogo in questa sede qualificata. Mi è sembrato questo un atteggiamento positivo, pur nel dissenso delle opinioni, un atteggiamento che meritava una risposta cordiale da parte nostra. Del resto anche il Presidente del Consiglio nazionale<sup><a href="#curatornote-6" id="curatornote-ref-6">[6]</a></sup> ha voluto confortarmi con la sua opinione in questo senso. D’altra parte ho trovato, quando ho espresso questa valutazione pur con le riserve di principio, cordiale accoglienza da parte di tutti coloro che pur avevano espresso una opinione diversa, e che hanno colto questo lato positivo del dibattito come espressione della vita dialettica della <span about="https://w3id.org/moro/enoam/data/131167/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Quindi è stata un’assemblea, questa di oggi, che non ha in nessun modo intaccato le posizioni della <span about="https://w3id.org/moro/enoam/data/131167/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, ma ha avuto l’effetto di rendere stretta e cordiale l’intesa tra tutti gli amici della <span about="https://w3id.org/moro/enoam/data/131167/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ed anche di dare, proprio per il carattere stringato del dibattito, all’opinione pubblica una chiara visione degli obiettivi della <span about="https://w3id.org/moro/enoam/data/131167/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Cosa questa, credo, apprezzabile dall’opinione pubblica; così come è giusto il nostro ascoltare e tenere in conto tutto quello che è stato detto qui dentro e che contribuisce certamente a definire il quadro politico e psicologico nel quale noi ci muoviamo.</p><p class="paragraph" data-counter="3" id="p-3">Per quanto riguarda il merito delle questioni qui sollevate, non debbo che richiamarmi alla mia relazione, nella quale credo di aver fatto uno sforzo doveroso di obiettività nella valutazione della situazione nella quale ci troviamo e nell’apprezzamento delle posizioni di quel partito con il quale, in adempimento di un vecchio mandato già fissato dal precedente Consiglio nazionale<sup><a href="#curatornote-7" id="curatornote-ref-7">[7]</a></sup>, intendiamo aprire in questo momento, insieme con i partiti della sinistra democratica, il dialogo. Ho l’impressione che alcune valutazioni che sono state fatte, pur sorrette da buona fede e profonda convinzione siano valutazioni un po’ schematiche, un po’ isolate da un contesto politico il quale invece, proprio nella sua complessità, consente di valutare appieno la situazione. Ritengo che proprio questa valutazione un po’ schematica, un po’ rigida, abbia potuto generare in alcuni degli amici che sono intervenuti quella visione pessimistica e chiusa in rapporto al grande problema, di fronte al quale noi ci troviamo, e che ha indotto taluni degli intervenuti a consigliare addirittura di non intraprendere una trattativa ritenendo che manchino anche le condizioni base perché possa utilmente discutersi con altri partiti per confrontare le rispettive posizioni. Invece appunto nella mia relazione, mossa da spirito di obiettività e doverosamente tesa a cogliere anche gli aspetti positivi e nuovi della situazione, credo di aver messo in rilievo doverosamente, utilmente, aspetti nuovi e positivi della situazione. Credo che difficilmente, guardando al complesso della nostra vita politica, si potrebbe disconoscere il valore positivo di alcune cose che sono state dette, di alcune decisioni che sono state prese, di alcune valutazioni che sono state espresse, nell’ambito del Congresso socialista<sup><a href="#curatornote-8" id="curatornote-ref-8">[8]</a></sup>. Credo che anche ritenendo talune cose o non chiare o non sufficienti, difficilmente si potrebbe disconoscere che vi sia stato un processo di svolgimento, che vi sia stato un progresso, qualche cosa di nuovo nei confronti di posizioni passate del <span about="https://w3id.org/moro/enoam/data/131167/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, in relazione alle quali si è indubbiamente verificata una significativa evoluzione; come per quella fondamentale decisione che, direi, in adempimento di un dovere, il cui significato è stato messo chiaramente in luce, ha portato il <span about="https://w3id.org/moro/enoam/data/131167/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span> a dichiararsi disposto ad assumere con partiti democratici una piena corresponsabilità di governo.</p><p class="paragraph" data-counter="4" id="p-4">Quindi il giudizio da dare della situazione mi pare quel giudizio complessivo che mi sono permesso di esprimere questa mattina e che ha trovato conforto motivato nelle opinioni espresse poi nel corso di questo dibattito da parte di oratori che rappresentavano forze diverse presenti in questa assemblea. E mi pare che si debba tenere in conto non soltanto questo dato essenziale e complessivo della situazione, ma anche direi l’implicita tendenza evolutiva che siffatti atteggiamenti hanno, quando siano confortati, su basi accettabili per la <span about="https://w3id.org/moro/enoam/data/131167/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, da ragioni di sollecitazione costituite da un comune cogliere, giorno per giorno, la complessa realtà sociale e politica del Paese che di fronte a persone responsabili ha una sua efficacia indicativa ed emotiva. Sicché è lecita la speranza, oltre che l’auspicio, che elementi che oggi sono incompiuti possano svolgersi in quello che hanno di positivo alla luce di una esperienza che certamente dovrà essere fondata su basi di chiarezza e condotta innanzi con grande senso di lealtà e di reciproco rispetto.</p><p class="paragraph" data-counter="5" id="p-5">Ecco perché abbiamo indicato in prima linea nella trattativa uno strumento di chiarificazione, di completamento, di accertamento delle condizioni di incontro tra questi partiti; una trattativa, che abbiamo tutti auspicato, deve svolgersi in condizioni di chiarezza e di lealtà, deve svolgersi con intento costruttivo e non con intento negativo e polemico, il che non toglie, anzi esige, che base di essa sia, da parte della <span about="https://w3id.org/moro/enoam/data/131167/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, partito di maggioranza relativa con grandissima responsabilità nel Paese, una visione illuminata di esigenze imprescindibili, di limiti insuperabili, di interessi permanenti del Paese da difendere. Da parte di tutti gli amici che hanno confortato della loro adesione le posizioni che io ho ritenuto di assumere è venuto infatti il riferimento a queste posizioni proprie della <span about="https://w3id.org/moro/enoam/data/131167/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, a queste esigenze che devono essere soddisfatte: cioè da tutte le parti si è immaginata una <span about="https://w3id.org/moro/enoam/data/131167/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, non passiva, ma una <span about="https://w3id.org/moro/enoam/data/131167/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> attiva, presente nel negoziato con senso di rispetto verso gli altri partiti, ma anche con un profondo rispetto verso se stessa; una <span about="https://w3id.org/moro/enoam/data/131167/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> cioè che non sia snaturata, che non si senta snaturata in questo contatto, una <span about="https://w3id.org/moro/enoam/data/131167/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> che abbia tutta la sua forza, nella pienezza dei suoi ideali, nel suo antico e nuovo programma di espansione della vita democratica e di rinnovamento sociale e politico del nostro Paese. Quindi è su questo terreno che dovranno essere saggiate − e noi ci auguriamo in modo positivo − le possibilità di incontro tra questi partiti alle quali noi leghiamo veramente, se l’incontro sarà possibile, sarà chiaro, sarà leale, sarà costruttivo, sarà fecondo, autentiche prospettive di sviluppo della vita democratica del nostro Paese. Noi alla trattativa quindi andremo sulla base di alcuni indirizzi politici generali: sono quelli che avevamo già enunciato nella mozione conclusiva del Consiglio nazionale dell’agosto scorso, la quale, pur nella sua sinteticità, era ampiamente indicativa di esigenze e posizioni proprie della <span about="https://w3id.org/moro/enoam/data/131167/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. La larghissima maggioranza con la quale quella mozione fu accolta, dà a noi la certezza di potere presentare su quelle basi una <span about="https://w3id.org/moro/enoam/data/131167/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> largamente impegnata nella trattativa verso la quale noi ci avviamo; una trattativa che sarà seguita dagli organi direttivi del partito in costante collegamento, come prevede il nostro statuto, con i Gruppi parlamentari.</p><p class="paragraph" data-counter="6" id="p-6">E qui vorrei dire una parola non solo di fiducia nella serenità di giudizio e nell’autentico amore al partito dei Gruppi parlamentari, ma anche una parola di risposta ad alcuni articolisti sprovveduti che anche in questo momento hanno tirato fuori, con totale ignoranza della realtà politica, il tema abusato della partitocrazia<sup><a href="#curatornote-9" id="curatornote-ref-9">[9]</a></sup>, degli ultimatum posti da un potentissimo Segretario del partito ai parlamentari. Si sono ignorati i complessi e lunghi dibattiti di Gruppo e di direttivi di Gruppo non solo in questa occasione ma sempre, configurando, con offesa dei Gruppi parlamentari una realtà totalmente falsa, quasi che un governo a un certo momento arrivi ad imporsi ai parlamentari che non abbiano partecipato, in nessun modo, alla elaborazione della linea politica, alla formazione del governo e alla definizione della sua base programmatica. Ritengo doveroso respingere queste accuse e confermare la mia fiducia in un’azione concorde della <span about="https://w3id.org/moro/enoam/data/131167/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> nella quale sono i Gruppi parlamentari nella loro particolare articolazione, in profondo collegamento con il Partito. Quindi andremo al dialogo politico con due atteggiamenti fondamentali. Innanzitutto atteggiamento di fiducia e di consapevolezza della <span about="https://w3id.org/moro/enoam/data/131167/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, la quale non crede affatto di essere trascinata, di essere sotto la pressione di uno stato di necessità, di essere costretta a fare una politica non propria. Nella elaborazione faticosa in questi mesi di tutti i temi programmatici che ho avuto agio di richiamare sinteticamente oggi, sempre più mi sono convinto della profonda aderenza di essi alle esigenze del Paese. Sicché le cose che noi pensiamo di fare dovrebbero essere fatte, io credo, in ogni caso, dalla <span about="https://w3id.org/moro/enoam/data/131167/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Quindi non cediamo niente, non rinunciamo a niente; facciamo e speriamo di fare, assieme con altri, le cose − ciò ha il suo valore politico − le cose che il Paese esige ed aspetta e che la <span about="https://w3id.org/moro/enoam/data/131167/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> deve essere in condizione e deve avere la volontà di fare nell’interesse del Paese.</p><p class="paragraph" data-counter="7" id="p-7">Quindi un atteggiamento di fiducia in noi stessi, un atto di presenza come partito nel Paese e al vertice, come è stato detto. Ed insieme un atteggiamento naturale di rispetto, di considerazione, un animo non polemico ma costruttivo nei confronti degli altri partiti. Ciò non vuol dire abdicazione, non vuol dire accettazione supina, non vuol dire disconoscimento dei limiti, ma significa solo che il dialogo si svolge lealmente e onestamente, tendendo, se è possibile, ad una conclusione positiva. Ora alcune delle cose che sono state dette più che per se stesse, per il tono con cui sono state dette, diventano preclusive di un dialogo, il quale avendo presenti sempre i punti essenziali, deve essere animato, per poter riuscire, da spirito costruttivo, da fiducia, da volontà di riuscire per soddisfare gli interessi del Paese. Perché, cari amici, la verità è questa: noi sappiamo che la <span about="https://w3id.org/moro/enoam/data/131167/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> è e resta un baluardo per la vita democratica del Paese, la forza essenziale di difesa delle istituzioni e di progresso del Paese nella libertà; ma è difficile non vedere quale fermento, quale movimento vi è stato e vi è nella società italiana, e quindi quale peso assume la prospettiva di vedere altre forze politiche impegnate con la loro capacità rappresentativa e con il loro senso di responsabilità, ad accompagnare, ad assecondare l’opera del partito di maggioranza relativa per la risoluzione dei problemi del Paese. Risoluzione dei problemi del Paese che avviene sulla base di idee che noi non abbiamo mutuato da altri, ma soluzione dei problemi del Paese che diventa psicologicamente possibile e politicamente possibile, o quanto meno assai più agevole, se varie forze politiche possono essere impegnate in questo comune lavoro, se varie forze politiche possono assumere insieme questa pesante responsabilità. Questo è il valore storico del tentativo che noi abbiamo compiuto e compiamo; questo è il significato profondo più volte messo in luce di questa operazione politica; una mobilitazione di energie che, una volta messe in cammino, dovrebbero agevolmente pervenire ad un’intesa più stretta, a solidarietà più operanti, sì da dare al Paese il presidio di una base più solida e larga della vita democratica. Questa è la nostra speranza e la nostra prospettiva. Ripeto, queste cose saranno fatte con spirito di lealtà verso tutti, ma soprattutto con spirito di assoluta lealtà verso la <span about="https://w3id.org/moro/enoam/data/131167/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, dalla quale ritraiamo il mandato nel suo significato politico. Ci auguriamo di potere camminare sulla strada che abbiamo tracciato nell’interesse dell’Italia.</p><ol id="curatorNotes"><li about="https://w3id.org/moro/enoam/data/131167/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Carlo Russo (1920-2007), deputato della Dc. <a href="#curatornote-ref-1">↑</a></li><li about="https://w3id.org/moro/enoam/data/131167/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Luigi Granelli (1929-1999), dirigente nazionale della Dc, collocato alla sinistra del partito. Negli anni Ottanta, sottosegretario agli Affari Esteri nella VI Legislatura e ministro con delega per la Ricerca scientifica e tecnologica nella IX Legislatura. <a href="#curatornote-ref-2">↑</a></li><li about="https://w3id.org/moro/enoam/data/131167/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Carlo Donat Cattin (1919-1991), deputato della Dc. <a href="#curatornote-ref-3">↑</a></li><li about="https://w3id.org/moro/enoam/data/131167/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Arnaldo Forlani (1925), vicesegretario della Dc. <a href="#curatornote-ref-4">↑</a></li><li about="https://w3id.org/moro/enoam/data/131167/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pochi giorni prima, il 5 novembre 1963, il presidente del Consiglio aveva rassegnato le dimissioni del suo ministero. Il Governo Leone (21 giugno 1963 – 3 dicembre 1963, monocolore Dc con astensione di Psdi, Pri, Psi e monarchici) era stato considerato un esecutivo di transizione in attesa che maturassero i termini di una intesa tra Dc, Psdi e Pri con i socialisti. <a href="#curatornote-ref-5">↑</a></li><li about="https://w3id.org/moro/enoam/data/131167/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Attilio Piccioni (1892-1976), presidente del Consiglio Nazionale della Dc, succeduto ad Adone Zoli. <a href="#curatornote-ref-6">↑</a></li><li about="https://w3id.org/moro/enoam/data/131167/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Seduta del 29 luglio-2 agosto 1963. <a href="#curatornote-ref-7">↑</a></li><li about="https://w3id.org/moro/enoam/data/131167/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> XXXV Congresso nazionale del Psi (Roma 25-29 ottobre 1963), che aveva approvato la partecipazione del partito al nuovo esecutivo di centro-sinistra. <a href="#curatornote-ref-8">↑</a></li><li about="https://w3id.org/moro/enoam/data/131167/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Critiche in merito alla «partitocrazia» erano state sollevate da ambienti intellettuali della destra e di parte del mondo cattolico. <a href="#curatornote-ref-9">↑</a></li></ol></body></html>