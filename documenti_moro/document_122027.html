<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.027" name="dcterms.relation"/><meta content="10.48678/unibo/aldomoro1.2.2.027" name="dcterms.identifier"/><meta content="Moro, Aldo, [Sulle modifiche al regolamento della Camera], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.027." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al regolamento della Camera]</title>
<div id="mentionMeta"><meta about="https://w3id.org/moro/enoam/data/giovanni-gronchi" typeof="foaf:Person"/><meta about="https://w3id.org/moro/enoam/data/giovanni-gronchi" content="Giovanni Gronchi" property="rdfs:label"/><meta about="https://w3id.org/moro/enoam/data/giovanni-gronchi" property="owl:sameAs" resource="http://www.wikidata.org/entity/Q1241"/><meta about="https://w3id.org/moro/enoam/data/giovanni-gronchi" content="giovanni-gronchi" property="wdt:P1986"/><meta about="https://w3id.org/moro/enoam/data/giovanni-gronchi" content="Gronchi, Giovanni" property="skos:prefLabel"/><meta about="https://w3id.org/moro/enoam/data/carlo-russo" typeof="foaf:Person"/><meta about="https://w3id.org/moro/enoam/data/carlo-russo" content="Carlo Russo" property="rdfs:label"/><meta about="https://w3id.org/moro/enoam/data/carlo-russo" property="owl:sameAs" resource="http://www.wikidata.org/entity/Q3659814"/><meta about="https://w3id.org/moro/enoam/data/carlo-russo" content="Russo, Carlo" property="skos:prefLabel"/><meta about="https://w3id.org/moro/enoam/data/ferdinando-targetti" typeof="foaf:Person"/><meta about="https://w3id.org/moro/enoam/data/ferdinando-targetti" content="Ferdinando Targetti" property="rdfs:label"/><meta about="https://w3id.org/moro/enoam/data/ferdinando-targetti" property="owl:sameAs" resource="http://www.wikidata.org/entity/Q3742688"/><meta about="https://w3id.org/moro/enoam/data/ferdinando-targetti" content="Targetti, Ferdinando" property="skos:prefLabel"/><meta about="https://w3id.org/moro/enoam/data/vincenzo-cavallari" typeof="foaf:Person"/><meta about="https://w3id.org/moro/enoam/data/vincenzo-cavallari" content="Vincenzo Cavallari" property="rdfs:label"/><meta about="https://w3id.org/moro/enoam/data/vincenzo-cavallari" property="owl:sameAs" resource="http://www.wikidata.org/entity/Q4013161"/><meta about="https://w3id.org/moro/enoam/data/vincenzo-cavallari" content="Cavallari, Vincenzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al regolamento della Camera]</h1><p class="paragraph" data-counter="1" id="p-1">Desidero<sup><a href="#curatornote-1" id="curatornote-ref-1">[1]</a></sup> precisare le ragioni per le quali noi sosteniamo questi due commi dell’articolo 107-ter. Essi sono diretti, in sostanza, a rendere realizzabile, a rendere umanamente fattibile una riforma costituzionale che si rendesse necessaria. Altrimenti, attraverso la proposizione di questioni pregiudiziali o sospensive, in contraddizione con la natura stessa della fase legislativa in cui ci si trova, queste riforme potrebbero essere enormemente prorogate, con danno di quella aderenza della legislazione alla realtà politica che si deve perseguire.</p><p class="paragraph" data-counter="2" id="p-2">In realtà la seconda lettura è una fase, un momento, un aspetto del procedimento legislativo; non è una realtà separabile, assolutamente autonoma, che pertanto renda possibile concepire la proposizione appunto di pregiudiziali, di sospensive e di ordini del giorno di opposizione ai passaggi agli articoli.</p><p class="paragraph" data-counter="3" id="p-3">La seconda lettura non è che la seconda parte di un procedimento che resta in sostanza unitario, e che è così suddiviso appunto per permettere alla Camera di procedere con particolare riflessione in una deliberazione di natura costituzionale. Da questo punto di vista potremmo dire che effettivamente l’ammettere una discussione generale e una relazione è superfluo: è un di più di fronte a quelle che sarebbero le esigenze vere e proprie della situazione. Infatti la situazione è questa: la Camera ha già fatto una discussione generale, ha deciso il passaggio agli articoli, ha approvato per la prima volta la legge. In seconda deliberazione, propriamente, a stretto rigore, non sarebbero necessarie né la nuova relazione né la nuova discussione.</p><p class="paragraph" data-counter="4" id="p-4">I colleghi dell’opposizione ricordano che noi, in sede di Giunta del regolamento, abbiamo cercato di andare incontro alla loro richiesta che anche in questa seconda fase del provvedimento fosse data la possibilità alla Camera di manifestare la propria opinione in rapporto alla nuova situazione nella quale si trova il procedimento legislativo. Questa è una concessione che noi facciamo contro i principi, che propriamente porterebbero a precludere e discussione e relazione e, naturalmente, sospensiva e pregiudiziale al passaggio agli articoli. Ma non ci si può chiedere di più.</p><p class="paragraph" data-counter="5" id="p-5">La posizione che assumiamo è aderente alla natura del particolare provvedimento del quale ci occupiamo; infatti l’ammissione di una discussione non può essere assunta come motivo per richiedere che essa si concluda in qualche modo, essendo essa, in sostanza, un modo che la Camera ha di manifestare la sua opinione politica in sede di impostazione generale prima di passare alla valutazione dei singoli articoli.</p><p class="paragraph" data-counter="6" id="p-6">Per queste ragioni noi riteniamo che si debbano mantenere fermi i due commi dell’articolo 107-ter, così come sono stati elaborati dalla Giunta del regolamento. Chiediamo al signor <span about="https://w3id.org/moro/enoam/data/122027/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-gronchi" typeof="deo:Reference">Presidente</span> se non sia il caso di votarli congiuntamente, costituendo essi, in fondo, l’applicazione di un unico principio: e mi pare che la stessa impostazione negativa tenda a ricollegare l’una questione all’altra. Credo che non sia nelle intenzioni della opposizione di chiedere la soppressione del rinvio a breve termine, che io penso essa desideri sia, in via subordinata, mantenuta.</p><p class="paragraph" data-counter="7" id="p-7">Dichiaro<sup><a href="#curatornote-2" id="curatornote-ref-2">[2]</a></sup> che il nostro gruppo resta fermo nell’impostazione che già aveva sostenuto in sede di Giunta del regolamento, e cioè è favorevole a che i singoli articoli non siano fatti oggetto di una votazione a maggioranza qualificata. E ciò non solo per le eventuali lungaggini che una tale disposizione porterebbe con sé, non solo per la difficoltà di determinare che cosa sia unitariamente l’oggetto della votazione che si vuole venga fatta a maggioranza qualificata, ma per una ragione fondamentale di aderenza al testo e allo spirito della Costituzione nei termini che sono stati indicati dal <span about="https://w3id.org/moro/enoam/data/122027/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/carlo-russo" typeof="deo:Reference">relatore</span><sup><a href="#curatornote-3" id="curatornote-ref-3">[3]</a></sup> e che io non ho bisogno di richiamare.</p><p class="paragraph" data-counter="8" id="p-8">Vorrei far presente a tutti coloro che, come gli onorevoli <span about="https://w3id.org/moro/enoam/data/122027/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span><sup><a href="#curatornote-4" id="curatornote-ref-4">[4]</a></sup> e <span about="https://w3id.org/moro/enoam/data/122027/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/vincenzo-cavallari" typeof="deo:Reference">Cavallari</span><sup><a href="#curatornote-5" id="curatornote-ref-5">[5]</a></sup>, si preoccupano dell’importanza delle singole norme che si vorrebbe pertanto sottoporre a votazione con maggioranza qualificata, e desiderano che la Camera esprima la sua volontà in modo solenne, che la Camera ha sempre la possibilità di riflettere sulla votazione finale, che è quella che deve intervenire per norma di Costituzione a maggioranza qualificata. Pertanto le singole articolazioni, a nostro parere, è sufficiente siano votate a maggioranza semplice.</p><p class="paragraph" data-counter="9" id="p-9">Avviene tutti i giorni nei nostri lavori parlamentari che taluni articoli delle leggi siano votati da una parte della Camera e non da un’altra, e non di meno può il deputato, che ha votato contro questo o quell’articolo, votare tuttavia a favore della legge. E così può avvenire, in questo caso, che taluno, il quale non abbia votato a favore del singolo articolo, ritenga tuttavia di dover votare a favore del complesso della legge. Insomma vi è un certo sganciamento tra i singoli articoli e la legge nel suo complesso. Quindi o il deputato ritiene che quell’articolo sia di così decisiva importanza che meriti, se non è formulato in una certa maniera, che la legge non sia approvata, ed allora voterà contro la legge nel suo complesso (e la legge, non avendo avuto una approvazione a maggioranza qualificata, non sarà approvata, e con essa non sarà approvato quel singolo articolo); o invece il deputato ritiene che il singolo articolo non abbia una importanza decisiva nell’ambito della legge, ed allora potrà indursi a votare egualmente a favore della legge, e si avrà una votazione a maggioranza qualificata concentrandosi anche i suffragi di quei deputati che non abbiano votato i singoli articoli. E tanto più chiaro appare questo progetto se si pensi alla possibilità di stralcio, di cui ci occuperemo fra poco. Infatti, non soltanto abbiamo la possibilità di vedere riflesso l’apprezzamento che facciamo dell’importanza di un articolo nella votazione finale, ma abbiamo altresì la possibilità di stralciare un articolo quando concordemente riteniamo che sia importante e che meriti una votazione autonoma e quindi, appunto, una votazione a maggioranza qualificata. Quindi, se qualche articolo ha questa specialissima importanza, esso può essere fatto oggetto di uno stralcio.</p><p class="paragraph" data-counter="10" id="p-10">E ciò vale anche per gli articoli aggiuntivi, perché questi, in sostanza, sono degli emendamenti aggiuntivi, sono delle modificazioni al testo, e per essi non si può dire che sono votati una sola volta, perché il senso delle due letture, così come lo abbiamo concepito, è che la Camera decide in via definitiva dopo avere una prima volta considerato la materia. La logica che spinge l’onorevole <span about="https://w3id.org/moro/enoam/data/122027/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/ferdinando-targetti" typeof="deo:Reference">Targetti</span> avrebbe altrimenti dovuto condurlo ad assumere la tesi che per seconda lettura si intenda una seconda votazione completamente conforme. Ma quando ciò non sia adottato, è evidente che la sorte dell’articolo aggiuntivo non può essere diversa dalla sorte degli emendamenti: la Camera ha meditato una prima volta, e dopo esprime definitivamente la sua opinione.</p><p class="paragraph" data-counter="11" id="p-11">Per queste ragioni, noi crediamo di dover mantenere ferma la nostra posizione di votare a favore del comma dell’articolo così come esso è stato formulato dalla Giunta del regolamento.</p><ol id="curatorNotes"><li about="https://w3id.org/moro/enoam/data/122027/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito ai commi secondo e terzo dell’articolo 107-ter del testo delle modifiche al regolamento della Camera predisposto dalla Giunta del regolamento. I commi in discussione sono: «Non sono ammesse la questione pregiudiziale e quella sospensiva che comporti un rinvio a tempo indeterminato. È invece proponibile il rinvio a breve termine, sul quale decide inappellabilmente il Presidente» (comma II) e «Parimenti non sono ammessi l’opposizione al passaggio all’esame degli articoli e gli ordini del giorno relativi» (comma III). <a href="#curatornote-ref-1">↑</a></li><li about="https://w3id.org/moro/enoam/data/122027/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente per dichiarare, a nome del gruppo democratico cristiano, la contrarietà a votare i singoli articoli dei progetti di legge costituzionali con maggioranza qualificata. <a href="#curatornote-ref-2">↑</a></li><li about="https://w3id.org/moro/enoam/data/122027/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il relatore è Carlo Russo (1920-2007), avvocato, politico, deputato all’Assemblea costituente e nella I legislatura per il gruppo democratico cristiano.  <a href="#curatornote-ref-3">↑</a></li><li about="https://w3id.org/moro/enoam/data/122027/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ferdinando Targetti (1882-1968), avvocato, politico, deputato all’Assemblea costituente e nella I legislatura per il gruppo socialista. Si veda la voce del DBI, a firma Alessandro Affortunati, vol. 95, 2019. <a href="#curatornote-ref-4">↑</a></li><li about="https://w3id.org/moro/enoam/data/122027/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Vincenzo Cavallari (1919-2000), avvocato, politico, deputato all’Assemblea costituente e nella I legislatura per il gruppo comunista.  <a href="#curatornote-ref-5">↑</a></li></ol></body></html>