<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.228" name="dcterms.relation"/><meta content="10.48678/unibo/aldomoro1.3.2.228" name="dcterms.identifier"/><meta content="Moro, Aldo, [Discorso tenuto a Firenze per il XX anniversario della Confederazione del commercio], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.228." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto aFirenzeper il XX anniversario dellaConfederazionedel commercio</title>
<div id="mentionMeta"><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/confcommercio" typeof="foaf:Organization"/><meta about="https://w3id.org/moro/enoam/data/confcommercio" content="Confcommercio" property="rdfs:label"/><meta about="https://w3id.org/moro/enoam/data/confcommercio" property="owl:sameAs" resource="http://www.wikidata.org/entity/Q655915"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/><meta about="https://w3id.org/moro/enoam/data/giovanni-pieraccini" typeof="foaf:Person"/><meta about="https://w3id.org/moro/enoam/data/giovanni-pieraccini" content="Giovanni Pieraccini" property="rdfs:label"/><meta about="https://w3id.org/moro/enoam/data/giovanni-pieraccini" property="owl:sameAs" resource="http://www.wikidata.org/entity/Q3767938"/><meta about="https://w3id.org/moro/enoam/data/giovanni-pieraccini" content="Pieraccini, Giovanni" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Firenze per il XX anniversario della Confederazione del commercio </h1><p>Signor Presidente<sup><a href="#curatornote-1" id="curatornote-ref-1">[1]</a></sup> e Amici Commercianti,</p><p class="paragraph" data-counter="1" id="p-1">sono grato delle gentili parole di saluto che mi sono state rivolte e che ricambio con tutto il cuore. Mi è gradito partecipare a questo incontro, destinato a celebrare un proficuo ventennio di intensa attività sindacale ed insieme lo sforzo meritorio e fecondo della grande famiglia degli operatori commerciali. E sono lieto che esso si volga a <span about="https://w3id.org/moro/enoam/data/132228/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, fra straordinarie opere d’arte e fervide testimonianze di cultura, dove un popolo toccato dalla sventura<sup><a href="#curatornote-2" id="curatornote-ref-2">[2]</a></sup> mostra di saper coraggiosamente risollevarsi, trovando, nelle tradizioni di cui è custode e nel lavoro di cui è capace, la fede nell’avvenire.</p><p class="paragraph" data-counter="2" id="p-2">Rendo quindi insieme omaggio a <span about="https://w3id.org/moro/enoam/data/132228/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> e a voi.</p><p class="paragraph" data-counter="3" id="p-3">Nel ridirvi ora la stima che nutro per la vostra categoria e l’apprezzamento per l’opera che durante vent’anni di interessanti esperienze e di feconde realizzazioni ha dato lustro alla vostra <span about="https://w3id.org/moro/enoam/data/132228/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/confcommercio" typeof="deo:Reference">Confederazione</span>, vorrei ricordare che proprio qui a <span about="https://w3id.org/moro/enoam/data/132228/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> fu costituita, all’indomani della Liberazione, una organizzazione tesa a tutelare legittimi interessi, ma anche a valorizzare e rendere sempre più responsabile nella società la funzione commerciale. </p><p class="paragraph" data-counter="4" id="p-4">Era una iniziativa naturale ed utile nella vita democratica che si andava sviluppando ed a singoli e gruppi offriva nuove possibilità ed affidava nuovi compiti. Ed era certo significativo il fatto che essa sorgesse a <span about="https://w3id.org/moro/enoam/data/132228/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, città ricchissima di sensibilità democratica e centro di qualificata e fortunata attività commerciale. Come ha significato il fatto che l’odierna celebrazione si svolga a <span about="https://w3id.org/moro/enoam/data/132228/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>, tra il popolo fiorentino, che nell’ansia della rinascita, nell’operosa vita quotidiana, nella solidarietà di una democratica comunità cittadina va rianimando le sue speranze e riprendendo il suo posto di grande prestigio in <span about="https://w3id.org/moro/enoam/data/132228/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e nel mondo. È giusto che si faccia oggi il consuntivo del lungo cammino in campo sindacale, nel corso del quale sono state affrontate certamente difficoltà anche gravi, ma che si è svolto realizzando quella evoluzione, graduale ma sicura, di cui il vostro presidente ha fatto cenno. Per merito della categoria, per lo sforzo solidale di tutti, per la doverosa attenzione dello Stato, la grande famiglia degli operatori commerciali è inserita nel progresso della nazione ed assolve il suo compito per una rinnovata società democratica, più ricca e più giusta. Non è mancata mai in questi anni un'efficace collaborazione tra noi, che riteniamo debba essere continuata ed intensificata nel quadro della programmazione. Questo è un impegno di Governo che si esprime insieme con la riconoscenza per la vostra sensibilità e responsabilità, che abbiamo così spesso riscontrato. </p><p class="paragraph" data-counter="5" id="p-5">Desidero dare atto al presidente confederale della sua onesta e chiara disamina. Il suo punto dominante è l'impulso ad inserire una giusta valorizzazione delle categorie commerciali in una equilibrata visione d'insieme della società sulla base dell'interesse generale del Paese. La <span about="https://w3id.org/moro/enoam/data/132228/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/confcommercio" typeof="deo:Reference">Confederazione</span> può ascrivere a merito la coscienza che è riuscita ad acquisire per sè e per i suoi singoli organizzati del legame tra il proprio interesse particolare e gli altri interessi, tra diritti da rivendicare e doveri da adempiere. </p><p class="paragraph" data-counter="6" id="p-6">Queste cose diventano e diventeranno sempre più chiare nell'ambito della programmazione economica, in cui chiedete giustamente di essere presenti. In essa sono indicati gli obiettivi di un progresso comune cui le categorie daranno il loro contributo, ottenendone in cambio ogni possibile valorizzazione nell'equilibrio generale. Su questa prospettiva siamo d'accordo. Tutti desideriamo utili contatti e la viva partecipazione dei gruppi alla formulazione ed attuazione del programma di sviluppo. Nella relazione del vostro presidente sono state messe in luce alcune realizzazioni di cui voi comprendete il valore, come le iniziative destinate ad incrementare il credito alle vostre imprese, la valorizzazione del vostro lavoro attraverso la tutela giuridica dell'avviamento commerciale, nonché le larghe conquiste nel campo della previdenza sociale, legittimamente estese anche alle categorie degli operatori commerciali ed in via di più organica armonizzazione, sia sul piano dell'assistenza che su quello contributivo e del concorso statale. Dall'altro lato è stata prospettata l'esigenza di una presenza del commercio italiano in una economia volta ad alimentare la comune ricchezza del Paese, il cui progresso deve risultare da un generale impegno di autonomia, di solidarietà e di coordinamento. </p><p class="paragraph" data-counter="7" id="p-7">Senza disconoscere il valore di attività distributive a forte incidenza familiare suscettibili di una migliore organizzazione, e degne di ottenere un maggiore sostegno proprio per il miglioramento delle loro strutture, non vi può essere dubbio che, in una società in trasformazione occorrono nuovi ordinamenti atti a stimolare e rendere più efficace l'impulso imprenditoriale. Mi riservo, d'intesa con il <span about="https://w3id.org/moro/enoam/data/132228/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">ministro</span> dell'Industria<sup><a href="#curatornote-3" id="curatornote-ref-3">[3]</a></sup>, con quello della <span about="https://w3id.org/moro/enoam/data/132228/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/giovanni-pieraccini" typeof="deo:Reference">Programmazione</span><sup><a href="#curatornote-4" id="curatornote-ref-4">[4]</a></sup> e con i colleghi competenti per i vari settori, opportunatamente richiamati nella relazione del presidente confederale, di approfondire i vari problemi che pone una moderna attività commerciale e le possibilità di una prudente ma necessaria qualificazione delle vostre imprese. Per stimolare, nell'intraprendenza degli operatori, l’esercizio di più efficienti stabili ed organiche attività distributive il commercio italiano, nel quadro stesso dei rapporti con gli altri Paesi della Comunità europea, in una prospettiva di competitività, che l'integrazione rende indispensabile, deve essere all'altezza dei tempi di fronte allo sviluppo delle attività produttive, all'espansione dei consumi, all'incrementò del reddito, che caratterizzano il miglioramento della situazione economica del nostro Paese. Tale ripresa è confermata dal tasso di aumento annuo del reddito, che è salito a valori superiori a quelli previsti, mentre da un confronto fra tassi di aumento in termini monetari ed in termini reali, si rileva che la variazione del livello dei prezzi è stata nel '66 sensibilmente contenuta rispetto all'anno precedente (2,3 per cento contro 4 per cento). </p><p class="paragraph" data-counter="8" id="p-8">È certo che a questo favorevole sviluppo ha contribuito in misura sensibile l'apparato distributivo confermando la funzione del commercio ed il contributo che esso può assicurare alla programmazione come anello di congiunzione necessario fra la fase iniziale e quella finale del processo economico. In queste prospettive sarà sempre importante la presenza del commercio. Il breve dialogo con i commercianti italiani che la festosa celebrazione del ventennale della loro organizzazioni ha reso oggi possibile, mi richiama ad alcune considerazioni generali, implicite del resto nei rapidi rilievi che ho fatto sin qui. Vi è un innegabile progresso della nostra economia, la ripresa del suo sviluppo dopo la pericolosa fase di stagnazione che hai appesantito e frenato per alcuni anni la società italiana. È un miglioramento non privo di ombre e con molti problemi tuttora aperti. Ma abbiamo ora il vantaggio di avere vissuto un'esperienza illuminante che ci può aiutare a non ripetere errori del passato e ad affrontare la situazione con maggiore senso di responsabilità. Di più, proprio per lo sforzo di razionalizzazione fatto in questi anni, conosciamo meglio e possiamo controllare meglio il meccanismo dello sviluppo. Punti nodali sono l'andamento della spesa pubblica, la continuità degli investimenti, la garanzia dei livelli di occupazione, lo sviluppo su basi moderne dell'economia agricola. </p><p class="paragraph" data-counter="9" id="p-9">lo penso e spero che alla consapevolezza dei problemi corrisponda un generale impegno a risolverli da parte dello Stato, degli operatori, di tutti coloro il cui comportamento può influenzare in modo negativo il processo economico e rendere vano lo sforzo per raggiungere più alti traguardi di benessere e di civiltà per tutti gli italiani. Si fa perciò più acuta la responsabilità di chi può, e sono tanti, intervenire perché progresso e giustizia continuino ed anzi si accrescano nel nostro Paese. C'è dunque una possibilità aperta per noi, e che noi possiamo cogliere. E per quanto grande sia l'impegno che ci è richiesto per rendere concreta questa prospettiva, per quanto difficile sia il collegamento da realizzare, a questo fine, tra i nostri comportamenti, è pur vero che una meta insieme allettante ed attingibile sta dinnanzi a noi ed è commisurata alla nostra capacità e volontà. Ed allora questo momento della nostra storia è nel segno, sì del movimento, dello sforzo, dell'impegno, ma anche della speranza di un avvenire migliore che ci sarà dato come un effettivo balzo in avanti ed a compenso della nostra consapevolezza, della nostra energia e della nostra disciplina. Nessuno può liberarsi da questo dovere così come a nessuno può essere precluso, per quello che è giusto, il godimento del più alto livello di vita civile, frutto del coordinato modo di sviluppo della nostra società. Ma è comprensibile che sullo Stato ricada una responsabilità particolare e che in una libera convivenza tutta mobilitata per il suo progresso spettino tuttavia ai pubblici poteri compiti essenziali e preliminari. Essi non sono certo esclusivi. </p><p class="paragraph" data-counter="10" id="p-10">Qualcosa è richiesto di fare, non solo a noi come classe politica, ma anche agli altri, singoli e gruppi, liberamente. Ed anzi, per quanto importanti siano la responsabilità e la vigilanza dello Stato, esse non sono mai assorbenti e non possono soffocare ed escludere il concorso della volontà e delle iniziative attraverso le quali si sviluppa e quotidianamente si arricchisce la nostra comunità. Tra i compiti dello Stato è anche quello di dare una indicazione valida ed una misura, le quali contribuiscono a comporre e rendere socialmente utili le libere forze sociali. E dovrà essere lo Stato perciò, e per esso Parlamento e Governo, a fare quel che deve essere fatto ed a precludere quel che non d'essere fatto in vista dell'utilità generale e dell'interesse reale e duraturo del nostro Paese, di tutti gli italiani, cioè, e delle generazioni che verranno.</p><p class="paragraph" data-counter="11" id="p-11"> Vi ho parlato in termini di riconoscimento dei vostri legittimi interessi, ma anche della vostra responsabilità. Voi potete esprimere, come chiunque altro, questi interessi e difenderli e sforzarvi di farli valere. Ma bisogna pur dire, guardando all'insieme della nostra società, che a nessuno è dato di farsi giustizia da sè, di scegliere da solo il giusto modo e la giusta misura della propria partecipazione alla ricchezza e all'ordinamento della vita sociale. Nulla è più connaturale alla società democratica di un'appassionata e libera richiesta. Ma nulla è più ingiustificabile e contraddittorio con essa, con la sua libertà, dell'arbitrio e della prepotenza nell'acquistare i vantaggi. Chi lo facesse, chi scambiasse la rivendicazione con la decisione, opererebbe una inammissibile violenza non nei confronti di uno Stato mitico e sopraffattore, ma con riguardo ad altri cittadini e gruppi ed interessi la cui posizione deve essere fissata dalla giustizia e non dalla forza di altri cittadini e gruppi ed interessi. Le indicazioni di pretese eccessive ed unilaterali, le sollecitazioni ad una autentica sensibilità sociale si potrebbero moltiplicare. Ma basti aver ricordato un rischio che dobbiamo scongiurare come corollario del discorso appena enunciato sui diversi interessi e sul loro spontaneo comporsi nell'insieme della vita sociale e nel programma di sviluppo. </p><p class="paragraph" data-counter="12" id="p-12">Vorrei solo ricordare che il Governo è venuto incontro alle attese dei pubblici dipendenti con un graduato programma di spesa ed insieme di riforma dell'amministrazione e che in questa visione complessiva, la quale comporta un notevole sforzo della collettività, debbono essere collocate ed inquadrate le particolari istanze delle categorie, senza che nessuno possa, con inammissibili ultimatum, tutelare i propri interessi da sè, prima degli altri ed a spese degli altri. Non solo questa e quella categoria, ma tutti, se vogliono, hanno a propria disposizione armi potenti capaci di paralizzare la vita sociale. Ma se tutti !Volessero usare irresponsabilmente queste armi, sarebbe l'anarchia e la rovina. Ecco perché il Governo non può cedere e non cederà a pretese particolari, ma considererà, come ha sempre fatto, ogni richiesta nel suo contenuto di giustizia, nella sua compatibilità con l'insieme, nella sua attuabilità senza mettere a repentaglio l'economia nazionale e l'ordine generale del Paese. </p><p class="paragraph" data-counter="13" id="p-13">Il discorso con voi ha anche rapidamente toccato il tema delle dimensioni nuove e maggiori della nostra vita economica entro le quali debbono concretamente inserirsi, con idonee strutture ed adeguate capacità concorrenziali, le nostre iniziative. In realtà, non solo sul terreno economico, ma anche su quello politico, si fa più vasto lo spazio nel quale operiamo e più complessa la vicenda della quale siamo protagonisti. A queste dimensioni dovremmo sempre più commisurare la nostra azione sottraendoci, non solo al frammentarismo degli interessi particolari, ma anche alla disattenzione ai grandi problemi internazionali, ai dati nuovi della situazione all'impegnativo movimento storico che si svolge dinnanzi ai nostri occhi e che ci tocca, si voglia o no, profondamente. Ebbene, vorrei chiedere a voi, come a tutti gli italiani di seguire con viva comprensione ed acuta sensibilità questi avvenimenti e di ritrarre dal corso delle cose ancor più vivo ed attuale che per il passato quell'invito ad inserirei nella realtà del nostro continente, a vivere con questo più ampio respiro, a favorire in ogni modo un assetto europeo come condizione oggi non solo importante, ma essenziale per la nostra sopravvivenza economica e politica. </p><p class="paragraph" data-counter="14" id="p-14">A questo fine il Governo italiano ha lavorato e lavorerà sensibile al tempo stesso all’esigenza di allargare la comunità e di rafforzarne i vincoli, sia pure con prudente gradualità. Se in questo senso un notevole cammino è stato fatto nei dieci anni trascorsi, molto, moltissimo resta ancora da fare. Ma a questo auspicato sviluppo Governo e popolo non dovranno dare mancare neppure un attimo della loro attenzione e del loro impegno, sicché in nessun caso possa dipendere da noi che non si faccia quel passo innanzi che è possibile fare nelle circostanze avvicinandosi alla meta di un'Europa unita ed autorevole in un mondo più armonico e più giusto. </p><ol id="curatorNotes"><li about="https://w3id.org/moro/enoam/data/132228/v1/curatornote-1" class="" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Sergio Casaltoli, presidente della Confederazione generale del Commercio dal 1956 al 1971.  <a href="#curatornote-ref-1">↑</a></li><li about="https://w3id.org/moro/enoam/data/132228/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’alluvione del 4 novembre 1966 che colpì con particolare violenza Firenze, causando l’esondazione dell’Arno. <a href="#curatornote-ref-2">↑</a></li><li about="https://w3id.org/moro/enoam/data/132228/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giulio Andreotti (1919-2013), politico democristiano e ministro dell’Industria, Commercio e Artigianato. <a href="#curatornote-ref-3">↑</a></li><li about="https://w3id.org/moro/enoam/data/132228/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giovanni Pieraccini (1918-2017), politico socialista e ministro del Bilancio e della Programmazione Economica. <a href="#curatornote-ref-4">↑</a></li></ol></body></html>