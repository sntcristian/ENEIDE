<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.067" name="dcterms.relation"/><meta content="10.48678/unibo/aldomoro1.4.1.067" name="dcterms.identifier"/><meta content="Moro, Aldo, [Intervista sull’Europa al «Corriere della Sera»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.067." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervista sull’Europaal «Corriere della Sera»]</title>
<div id="mentionMeta"><meta about="https://w3id.org/moro/enoam/data/bruxelles" typeof="dcterms:Location"/><meta about="https://w3id.org/moro/enoam/data/bruxelles" content="Bruxelles" property="rdfs:label"/><meta about="https://w3id.org/moro/enoam/data/bruxelles" property="owl:sameAs" resource="http://www.wikidata.org/entity/Q239"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/><meta about="https://w3id.org/moro/enoam/data/l-aia" typeof="dcterms:Location"/><meta about="https://w3id.org/moro/enoam/data/l-aia" content="L'Aja" property="rdfs:label"/><meta about="https://w3id.org/moro/enoam/data/l-aia" property="owl:sameAs" resource="http://www.wikidata.org/entity/Q36600"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/mercato-europeo-comune" typeof="foaf:Organization"/><meta about="https://w3id.org/moro/enoam/data/mercato-europeo-comune" content="Mercato Europeo Comune" property="rdfs:label"/><meta about="https://w3id.org/moro/enoam/data/mercato-europeo-comune" property="owl:sameAs" resource="http://www.wikidata.org/entity/Q955276"/><meta about="https://w3id.org/moro/enoam/data/ispra" typeof="dcterms:Location"/><meta about="https://w3id.org/moro/enoam/data/ispra" content="Ispra" property="rdfs:label"/><meta about="https://w3id.org/moro/enoam/data/ispra" property="owl:sameAs" resource="http://www.wikidata.org/entity/Q40297"/><meta about="https://w3id.org/moro/enoam/data/parigi" typeof="dcterms:Location"/><meta about="https://w3id.org/moro/enoam/data/parigi" content="Parigi" property="rdfs:label"/><meta about="https://w3id.org/moro/enoam/data/parigi" property="owl:sameAs" resource="http://www.wikidata.org/entity/Q90"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista sull’Europa al «Corriere della Sera»]</h1><p class="paragraph" data-counter="1" id="p-1"><em>D.: La stampa internazionale appunta in questi giorni gli sguardi sui negoziati in seno alla comunità economica europea di Bruxelles. Potrebbe, lei, chiarirci i termini del tema essenziale in discussione?</em></p><p class="paragraph" data-counter="2" id="p-2">R.: Il negoziato in corso in questi giorni a <span about="https://w3id.org/moro/enoam/data/141067/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bruxelles" typeof="deo:Reference">Bruxelles</span> tende a dare attuazione, entro la scadenza prevista dai trattati per il passaggio dalla fase transitoria a quella definitiva, al cosiddetto completamento delle <span about="https://w3id.org/moro/enoam/data/141067/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">comunità economiche europee</span><sup><a href="#curatornote-1" id="curatornote-ref-1">[1]</a></sup> mediante l’adozione dei regolamenti in materia agricola. Regolamenti di particolare interesse per noi sono quelli riguardanti il tabacco ed il vino. In senso più generale è in discussione il regolamento finanziario relativo alla politica agricola comune, il quale coinvolge posizioni di rilievo per il nostro paese ed ha anche riflessi in ordine all’auspicata adesione della <span about="https://w3id.org/moro/enoam/data/141067/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> e degli altri candidati. Infatti un certo assetto dei contributi finanziari degli stati membri, qual è quello finora in vigore, comporta un eccessivo onere per il nostro paese a vantaggio pressoché esclusivo di alcuni altri. Ragioni politiche e di equità consigliano delle correzioni, atte a rendere più obiettiva, più stabile e più adatta, nella prospettiva dell’allargamento, la disciplina prevista per i contributi degli stati membri.</p><p class="paragraph" data-counter="3" id="p-3">Come è noto, vi sono poi eccedenze agricole che accrescono l’onere finanziario globale degli stati membri ed accentuano le disparità lamentate. Esse possono essere diminuite e finanche eliminate con un intervento sulle strutture agricole e in qualche misura sui prezzi dei prodotti, ma con un lavoro di lungo respiro e che, d’altro canto, non può non tener conto di considerazioni economiche e sociali inerenti alla condizione del mondo rurale soprattutto nei paesi nei quali si riscontra un largo impiego di mano d’opera agricola ed un reddito, in questo settore, troppo distante da quello inerente alla produzione industriale.</p><p class="paragraph" data-counter="4" id="p-4">In un modo o nell’altro, data la complessità della situazione ed il protrarsi nel tempo di interventi veramente efficaci e ben orientati sul piano sociale, deve essere assicurata una equa partecipazione dei vari paesi all’assunzione degli oneri che una politica agricola comune comporta. La ricerca degli strumenti correttivi, prevista del resto nel comunicato dell’<span about="https://w3id.org/moro/enoam/data/141067/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/l-aia" typeof="deo:Reference">Aja</span>, quando accenna alla necessità di tener conto dei vari interessi in giuoco, occupa i negoziatori di <span about="https://w3id.org/moro/enoam/data/141067/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/bruxelles" typeof="deo:Reference">Bruxelles</span>. La situazione è difficile e tecnicamente intricata, ma non esclude sbocchi positivi, che noi cercheremo di raggiungere, aderendo con piena lealtà allo spirito della conferenza dell’<span about="https://w3id.org/moro/enoam/data/141067/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/l-aia" typeof="deo:Reference">Aja</span>. Essa prevede un rilancio europeistico a certe condizioni che noi ci sforzeremo di adempiere. È nostro compito di adottare un regolamento definitivo ed equo e di completare così la <span about="https://w3id.org/moro/enoam/data/141067/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> prevista dal trattato, affinché essa sia pronta, ad un tempo, per il suo rafforzamento ed il suo allargamento. Su questi obiettivi i Sei si sono dichiarati concordi e noi non intendiamo frapporre nessun ostacolo al raggiungimento di queste mete essenziali di politica europea dell’<span about="https://w3id.org/moro/enoam/data/141067/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5"><em>D.: Il negoziato di Bruxelles si collega dunque al vertice europeo dell’Aja. Potrebbe darci un giudizio sui risultati di tale conferenza?</em></p><p class="paragraph" data-counter="6" id="p-6">R.: Era urgente per tutti noi porre termine ad un periodo di incertezza e di stagnazione e far sì che i popoli dell’<span about="https://w3id.org/moro/enoam/data/141067/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> democratica avvertissero di essere nuovamente padroni del proprio destino. In gran parte questo obiettivo è stato raggiunto grazie alla concorde volontà dei Sei di affrontare i problemi con la massima franchezza e con spirito di conciliazione. Nessuno si è proposto di prevalere sull’altro. Nessuno ha pensato di eludere le questioni di fondo.</p><p class="paragraph" data-counter="7" id="p-7">Da parte italiana non si era mai avanzata alcuna obiezione ad affrontare i problemi dello sviluppo economico e politico dell’ <span about="https://w3id.org/moro/enoam/data/141067/v1/mention-25" class="mention place" id="mention-25" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, partendo dallo schema di un «trittico» costituito dal «completamento», dall’«approfondimento» e dall’«ampliamento» della <span about="https://w3id.org/moro/enoam/data/141067/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-2" id="curatornote-ref-2">[2]</a></sup>, considerato come un utile strumento per l’individuazione di quei problemi la cui soluzione dovrà assicurare il rilancio dell’idea europea; tuttavia si era sempre affermato che i tre elementi del «trittico» debbono essere considerati politicamente legati tra loro.</p><p class="paragraph" data-counter="8" id="p-8">I risultati del vertice hanno confermato infatti che le soluzioni da dare ai problemi del «completamento» non possono contraddire quelle relative ai problemi dell’«approfondimento» e dell’«allargamento», come lo stesso tenore del comunicato finale dimostra. In particolare da parte italiana si è sempre sostenuto che le vicende monetarie di questi ultimi tempi, la stessa realizzazione della politica agricola comune e la stretta interdipendenza determinatasi fra le economie dei nostri paesi ci impongono l’urgente attuazione: di un coordinamento delle politiche economiche congiunturali e monetarie; di una incisiva politica sociale e di una valida politica regionale; di una vasta cooperazione scientifica e tecnologica in <span about="https://w3id.org/moro/enoam/data/141067/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><p class="paragraph" data-counter="9" id="p-9">A mano a mano che il <span about="https://w3id.org/moro/enoam/data/141067/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">Mercato comune</span> diventa un mercato interno, gli strumenti nazionali che agiscono sulla evoluzione della congiuntura perdono di efficacia. Ciò premesso, uno squilibrio fra le singole economie nazionali può mettere in causa il buon funzionamento del <span about="https://w3id.org/moro/enoam/data/141067/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">Mercato comune</span>. In questa situazione di fatto risulta con tutta evidenza necessario coordinare effettivamente la politica economica e congiunturale della <span about="https://w3id.org/moro/enoam/data/141067/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e migliorare gli attuali meccanismi di consultazione a livello comunitario, in modo da sfociare progressivamente nella messa in opera di una politica economica a medio termine. Sempre in materia di sviluppo interno della <span about="https://w3id.org/moro/enoam/data/141067/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> – il così detto «approfondimento – sono state raggiunte soddisfacenti intese in materia di collaborazione tecnologica e di un programma Euratom, concepito secondo una gestione industriale moderna e suscettibile di assicurare una efficace utilizzazione del centro comune di ricerca, il cui principale stabilimento si trova ad <span about="https://w3id.org/moro/enoam/data/141067/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/ispra" typeof="deo:Reference">Ispra</span><sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="10" id="p-10">È universalmente nota la posizione del governo italiano in merito al rafforzamento delle istituzioni comunitarie. Da parte italiana si è sempre vigorosamente sostenuto che nell’attuale fase di sviluppo della nostra comunità sia assolutamente necessario un rafforzamento di tutte le istituzioni comunitarie. Occorre adeguare i poteri di esse alle maggiori esigenze unitarie e di controllo democratico di una comunità più avanzata e più progredita; occorre soprattutto approvare con sollecitudine, nel rispetto di una precisa norma dei trattati di <span about="https://w3id.org/moro/enoam/data/141067/v1/mention-36" class="mention place" id="mention-36" property="dcterms:references" resource="https://w3id.org/moro/enoam/data/parigi" typeof="deo:Reference">Parigi</span><sup><a href="#curatornote-4" id="curatornote-ref-4">[4]</a></sup> e <span about="https://w3id.org/moro/enoam/data/141067/v1/mention-38" class="mention place" id="mention-38" property="dcterms:references" resource="https://w3id.org/moro/enoam/data/roma" typeof="deo:Reference">Roma</span><sup><a href="#curatornote-5" id="curatornote-ref-5">[5]</a></sup>, le norme intese a permettere l’elezione a suffragio universale diretto dei membri del parlamento europeo<sup><a href="#curatornote-6" id="curatornote-ref-6">[6]</a></sup>, secondo una procedura uniforme in tutti gli stati membri.</p><p class="paragraph" data-counter="11" id="p-11">L’impegno, contenuto nel comunicato, di rafforzare il potere in materia di bilancio del parlamento europeo e di approfondire l’esame del problema della sua elezione a suffragio universale diretto, costituisce per noi un risultato abbastanza soddisfacente.</p><p class="paragraph" data-counter="12" id="p-12"><em>D.: Potrebbe farci il punto sul dibattuto problema dell’allargamento della Comunità?</em></p><p class="paragraph" data-counter="13" id="p-13">R.: Problema centrale della <span about="https://w3id.org/moro/enoam/data/141067/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> resta a nostro avviso quello della sua estensione alla <span about="https://w3id.org/moro/enoam/data/141067/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> ed agli altri paesi candidati all’adesione<sup><a href="#curatornote-7" id="curatornote-ref-7">[7]</a></sup>. Riteniamo pertanto che sia questo un punto essenziale attorno a cui si articola la politica comunitaria dell’<span about="https://w3id.org/moro/enoam/data/141067/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Che tale problema abbia finito con l’essere elemento caratterizzante del vertice costituisce già di per sé un importante successo. Non è certo qui il caso di ripetere le fondamentali considerazioni politiche ed economiche le quali hanno indotto il governo italiano a ritenere necessario l’ampliamento delle esistenti comunità europee. I trattati istitutivi prevedono espressamente l’adesione di altri paesi europei. Lo sviluppo di tali comunità è quindi collegato con il loro allargamento. Ciò non ne altererà la natura ma ne assicurerà la completa realizzazione.</p><p class="paragraph" data-counter="14" id="p-14">Il comunicato conclusivo del vertice contiene una riaffermazione solenne dell’unanime accordo raggiunto sul principio dell’allargamento della <span about="https://w3id.org/moro/enoam/data/141067/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> in conformità all’art. 237 del trattato<sup><a href="#curatornote-8" id="curatornote-ref-8">[8]</a></sup> e sull’apertura del negoziato con i paesi candidati che accettino i trattati e le loro finalità politiche. Inoltre possiamo ormai contare su impegni precisi ed in parte formalizzati dal comunicato in merito alle modalità, al contenuto ed alla scadenza dei lavori preparatori alle trattative, il che ci permette di guardare all’inizio del negoziato di adesione come ad un evento concreto e in certo senso ravvicinato.</p><p class="paragraph" data-counter="15" id="p-15"><em>D.: Qual è il suo pensiero sulla politica europeistica dell’Italia?</em></p><p class="paragraph" data-counter="16" id="p-16">R.: La costruzione dell’<span about="https://w3id.org/moro/enoam/data/141067/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> è punto fondamentale della politica italiana. Intendo dire con questa osservazione che qualsiasi sviluppo verso l’unità dell’<span about="https://w3id.org/moro/enoam/data/141067/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> occidentale è per il nostro paese politicamente significativo, si tratti del completamento o del rafforzamento o dell’allargamento della <span about="https://w3id.org/moro/enoam/data/141067/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>. Di più non perdiamo di vista la nostra meta più ambiziosa di integrazione sovranazionale, coscienti, del resto, che ogni passo avanti nella direzione giusta avvicina questa meta e la rende, alla lunga, ineluttabile. Vogliamo uscire così dall’angustia delle posizioni chiuse, anacronistiche, impotenti.</p><p class="paragraph" data-counter="17" id="p-17">Vogliamo che questa regione-chiave abbia una dimensione consona al momento storico ed un’autorità effettiva nelle vicende mondiali. Crediamo fermamente che l’incontro europeo darà una serietà, una stabilità ed una modernità quali il popolo italiano può aspirare ad avere come corrispettivo della sua straordinaria vitalità. Siamo infine convinti che l’unità europea condiziona un vero equilibrio in <span about="https://w3id.org/moro/enoam/data/141067/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e dà un contenuto reale al processo di distensione e di sicurezza che si vuole realizzare nel nostro continente. In un’<span about="https://w3id.org/moro/enoam/data/141067/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> così bilanciata la garanzia del rispetto reciproco è più credibile ed accettabile.</p><p class="paragraph" data-counter="18" id="p-18">Abbiamo lavorato e lavoriamo per questo scopo con una forte iniziativa, valorizzando il prezioso apporto di tutte le forze politiche impegnate a questo fine e ricordando che è nostro dovere ricollegarci alle convinzioni dei grandi cristiano-democratici i quali cominciarono a costruire l’<span about="https://w3id.org/moro/enoam/data/141067/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>.</p><ol id="curatorNotes"><li about="https://w3id.org/moro/enoam/data/141067/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. La Comunità europea dell’energia atomica (Euratom), nata il 25 marzo 1957, aveva lo scopo di coordinare le politiche dei paesi membri (gli stessi della Cee) in materia di uso pacifico dell’energia nucleare. <a href="#curatornote-ref-1">↑</a></li><li about="https://w3id.org/moro/enoam/data/141067/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Si trattava delle tre direzioni (“trittico”) che la comunità europea doveva assumere: il completamento del mercato comune, l’approfondimento della cooperazione tra i paesi membri, l’allargamento a nuovi paesi. <a href="#curatornote-ref-2">↑</a></li><li about="https://w3id.org/moro/enoam/data/141067/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Centro comune di ricerca di Ispra (Varese) è uno degli istituti di ricerca comunitari riconducibili all’Euratom. <a href="#curatornote-ref-3">↑</a></li><li about="https://w3id.org/moro/enoam/data/141067/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al trattato costitutivo della Comunità europea del carbone e dell’acciaio (Ceca), firmato a Parigi il 18 aprile 1951. <a href="#curatornote-ref-4">↑</a></li><li about="https://w3id.org/moro/enoam/data/141067/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è ai trattati costitutivi della Cee e dell’Euratom, firmati a Roma il 25 marzo 1957. <a href="#curatornote-ref-5">↑</a></li><li about="https://w3id.org/moro/enoam/data/141067/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Assemblea parlamentare europea, prevista dai Trattati di Roma, dal 1962 Parlamento europeo, era costituita da membri nominati dai parlamenti nazionali, e non era eletta a suffragio diretto, anche se fin da subito la transizione verso una democratizzazione delle istituzioni europee era un tema dibattuto. <a href="#curatornote-ref-6">↑</a></li><li about="https://w3id.org/moro/enoam/data/141067/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Oltre alla Gran Bretagna qui citata, gli altri paesi candidati all’ingresso erano Irlanda, Danimarca e Norvegia. <a href="#curatornote-ref-7">↑</a></li><li about="https://w3id.org/moro/enoam/data/141067/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’art. 237 del Trattato costitutivo della Cee così recitava: «Ogni Stato europeo può domandare di diventare membro della Comunità. Esso invia la sua domanda al Consiglio che, dopo aver chiesto il parere della Commissione, si pronuncia all’unanimità. Le condizioni per l’ammissione e gli adattamenti del presente Trattato, da questa determinati, formano l’oggetto di un accordo tra gli Stati membri e lo Stato richiedente. Tale accordo è sottoposto a ratifica da tutti gli Stati contraenti conformemente alle loro rispettive norme costituzionali». <a href="#curatornote-ref-8">↑</a></li></ol></body></html>