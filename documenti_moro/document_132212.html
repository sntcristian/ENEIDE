<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.212" name="dcterms.relation"/><meta content="10.48678/unibo/aldomoro1.3.2.212" name="dcterms.identifier"/><meta content="Moro, Aldo, [Indirizzo di saluto arrivo a Roma del Primo ministro inglese Harold Wilson], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.212." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Indirizzo di saluto all’arrivo a Roma del Primo ministro inglese Harold Wilson</title>
<div id="mentionMeta"><meta about="https://w3id.org/moro/enoam/data/harold-wilson" typeof="foaf:Person"/><meta about="https://w3id.org/moro/enoam/data/harold-wilson" content="Harold Wilson" property="rdfs:label"/><meta about="https://w3id.org/moro/enoam/data/harold-wilson" property="owl:sameAs" resource="http://www.wikidata.org/entity/Q128956"/><meta about="https://w3id.org/moro/enoam/data/harold-wilson" content="Wilson, Harold" property="skos:prefLabel"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Alleanza Atlantica" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Indirizzo di saluto all’arrivo a Roma del Primo ministro inglese Harold Wilson</h1><p>Signor <span about="https://w3id.org/moro/enoam/data/132212/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/harold-wilson" typeof="deo:Reference">Primo Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">sono lieto di porgere a Lei, al Ministro degli Esteri Brown<sup><a href="#curatornote-2" id="curatornote-ref-2">[2]</a></sup> e alle altre Personalità che l’accompagnano il saluto più cordiale del Governo italiano e mio personale e di dirle la nostra soddisfazione per questa sua visita.</p><p class="paragraph" data-counter="2" id="p-2">Il suo soggiorno in <span about="https://w3id.org/moro/enoam/data/132212/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> sarà purtroppo breve<sup><a href="#curatornote-3" id="curatornote-ref-3">[3]</a></sup>, ma io sono certo che anche attraverso questo contatto di durata limitata, Ella potrà constatare con quale interesse la Sua opera sia seguita in <span about="https://w3id.org/moro/enoam/data/132212/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e con quale simpatia si guardi da noi alla <span about="https://w3id.org/moro/enoam/data/132212/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span>.</p><p class="paragraph" data-counter="3" id="p-3">Il momento, nel quale abbiamo il piacere di accoglierla, è di particolare interesse nella vita internazionale ed in quella europea in particolare.</p><p class="paragraph" data-counter="4" id="p-4">Il popolo italiano ha preso atto con piacere della volontà del Governo britannico di riprendere il dialogo europeo.</p><p class="paragraph" data-counter="5" id="p-5">Ella conosce i nostri sentimenti. Noi consideriamo l’unione dell’Europa come un importante traguardo di stabilità e di pace e desideriamo che tale assetto politico, basandosi su principi di democrazia, significhi una società vasta ed aperta, costituita da popoli liberi ed uguali.</p><p class="paragraph" data-counter="6" id="p-6">Sul cammino dell’unificazione i Sei Paesi<sup><a href="#curatornote-4" id="curatornote-ref-4">[4]</a></sup> delle comunità hanno già compiuto notevoli progressi: obiettivi importanti sono stati raggiunti. L’Europa ha oggi una sua struttura e si avvia verso il raggiungimento di quelle finalità che sono indicate nel Trattato di Roma<sup><a href="#curatornote-5" id="curatornote-ref-5">[5]</a></sup>.</p><p class="paragraph" data-counter="7" id="p-7">Noi siamo certi di poter constatare negli scambi di idee che avremo il piacere di avere con lei, che ella condivide il nostro pensiero e che le aspirazioni del suo governo si rivolgono ad una efficace partecipazione della <span about="https://w3id.org/moro/enoam/data/132212/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> all’opera di integrazione europea, che si è andata configurando nell’applicazione dei Trattati istitutivi della <span about="https://w3id.org/moro/enoam/data/132212/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economica Europea</span>.</p><p class="paragraph" data-counter="8" id="p-8">Le nostre conversazioni saranno certamente utili e mi auguro, feconde.</p><p class="paragraph" data-counter="9" id="p-9">È un coinvolgimento questo che trae la sua origine dalla constatazione della sincera amicizia che unisce i nostri due paesi e dalla consapevolezza che essi sono animati da una fede profonda nei comuni valori della civiltà, cui i nostri popoli hanno dato un così cospicuo apporto.</p><p class="paragraph" data-counter="10" id="p-10">Insieme dobbiamo dunque ricercare una struttura europea capace di dare al nostro vecchio continente una sua fisionomia ed una sua funzione nel contesto di una politica mondiale, alla quale partecipiamo in molteplici impegni, dall’<span about="https://w3id.org/moro/enoam/data/132212/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/nato" typeof="deo:Reference">Alleanza Atlantica</span> alle organizzazioni delle <span about="https://w3id.org/moro/enoam/data/132212/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, sempre avendo di mira una pace stabile nella giustizia e nella libertà.</p><p class="paragraph" data-counter="11" id="p-11">Con questo auspicio, e con questa fede, Signor <span about="https://w3id.org/moro/enoam/data/132212/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/harold-wilson" typeof="deo:Reference">Primo Ministro</span>, mi è grato darle il benvenuto del nostro Paese, nella certezza che il nostro incontro, il quale avviene sotto il segno della solidarietà europea, possa contribuire al consolidamento dell’amicizia tra i nostri popoli ed insieme alla cooperazione della pace nel mondo.</p><ol id="curatorNotes"><li about="https://w3id.org/moro/enoam/data/132212/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Harold Wilson (1916-1995), leader laburista e primo ministro britannico a partire dal 1964. <a href="#curatornote-ref-1">↑</a></li><li about="https://w3id.org/moro/enoam/data/132212/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> George Brown (1914-1985), politico laburista, vice primo ministro e ministro degli Esteri del governo britannico guidato da Harold Wilson. <a href="#curatornote-ref-2">↑</a></li><li about="https://w3id.org/moro/enoam/data/132212/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Wilson avrebbe lasciato l’Italia il 17 gennaio nel pomeriggio, ovvero appena un giorno e mezzo dopo il suo atterraggio a Ciampino. <a href="#curatornote-ref-3">↑</a></li><li about="https://w3id.org/moro/enoam/data/132212/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del gruppo dei sei paesi che nel 1957 firmano il Trattato di Roma che dà vita alla Comunità economica europea, ovvero Italia, Francia, Germania Ovest, Belgio, Olanda e Lussemburgo.  <a href="#curatornote-ref-4">↑</a></li><li about="https://w3id.org/moro/enoam/data/132212/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> È il trattato attraverso cui nel 1957 viene istituita la Comunità economica europea. <a href="#curatornote-ref-5">↑</a></li></ol></body></html>