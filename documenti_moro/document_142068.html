<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.068" name="dcterms.relation"/><meta content="10.48678/unibo/aldomoro1.4.2.068" name="dcterms.identifier"/><meta content="Moro, Aldo, [Per le elezioni amministrative in Puglia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.068." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Per le elezioni amministrative inPuglia]</title>
<div id="mentionMeta">
<meta about="https://w3id.org/moro/enoam/data/puglia" typeof="dcterms:Location"/>
<meta about="https://w3id.org/moro/enoam/data/puglia" content="Puglia" property="rdfs:label"/>
<meta about="https://w3id.org/moro/enoam/data/puglia" property="owl:sameAs" resource="http://www.wikidata.org/entity/Q1447"/>
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
</div>


</head><body prefix="deo: http://purl.org/spar/deo/ dcterms: http://purl.org/dc/terms/"><h1>
 [Per le elezioni amministrative in
 
  Puglia
 
 ]
</h1><p class="paragraph" data-counter="1" id="p-1">
<strong>
  Cari Amici, le vicende della difficile crisi governativa in corso non mi consentono di essere con voi, com’è consuetudine, anche in questa battaglia amministrativa. Sono certo, conoscendo i vostri amichevoli sentimenti, che vorrete comprendere e scusare una involontaria assenza fisica, compensata com’è, da una più intensa partecipazione spirituale. Benché si tratti di un limitato numero di elettori, è il delicato momento politico che rende questa consultazione importante e significativa. Benché alcuni atteggiamenti possano trarre origine da fatti di carattere locale, non v’è dubbio che il risultato sarà oggetto di valutazione politica.
 </strong>
</p><p class="paragraph" data-counter="2" id="p-2">
<strong>
  Per assicurare dunque capaci amministratori ai vostri Comuni e per favorire il consolidamento della base democratica del Paese, vi invito a votare numerosi, come sempre in passato, per la
  <span about="https://w3id.org/moro/enoam/data/142068/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
   Democrazia cristiana
  </span>
  . Una
  <span about="https://w3id.org/moro/enoam/data/142068/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
   Dc
  </span>
  partito chiave per la guida democratica del Paese ed essenziale garanzia di sviluppi fecondi in campo economico, sociale e politico, nel quadro della stabilità politica, perseguita e conseguita con l’opera nostra determinante, per oltre un quarto di secolo.
 </strong>
</p><p class="paragraph" data-counter="3" id="p-3">
<strong>
  Con i migliori auguri di successo ed i più cordiali saluti dal vostro
 </strong>
</p><p>
<strong>
  ALDO MORO.
 </strong>
</p></body></html>