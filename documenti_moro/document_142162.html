<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.162" name="dcterms.relation"/><meta content="10.48678/unibo/aldomoro1.4.2.162" name="dcterms.identifier"/><meta content="Moro, Aldo, [Parlando a Lucca e a Savona], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.162." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Parlando aLuccae aSavona]</title>
<div id="mentionMeta"><meta about="https://w3id.org/moro/enoam/data/lucca" typeof="dcterms:Location"/><meta about="https://w3id.org/moro/enoam/data/lucca" content="Lucca " property="rdfs:label"/><meta about="https://w3id.org/moro/enoam/data/lucca" property="owl:sameAs" resource="http://www.wikidata.org/entity/Q13373"/><meta about="https://w3id.org/moro/enoam/data/savona" typeof="dcterms:Location"/><meta about="https://w3id.org/moro/enoam/data/savona" content="Savona" property="rdfs:label"/><meta about="https://w3id.org/moro/enoam/data/savona" property="owl:sameAs" resource="http://www.wikidata.org/entity/Q13320"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/movimento-sociale-italiano---destra-nazionale" typeof="foaf:Organization"/><meta about="https://w3id.org/moro/enoam/data/movimento-sociale-italiano---destra-nazionale" content="Movimento Sociale Italiano - Destra Nazionale" property="rdfs:label"/><meta about="https://w3id.org/moro/enoam/data/movimento-sociale-italiano---destra-nazionale" property="owl:sameAs" resource="http://www.wikidata.org/entity/Q1126102"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>	[Parlando a Lucca e a Savona]</h1><p class="paragraph" data-counter="1" id="p-1">Il Presidente del Consiglio, on. Aldo Moro, parlando a <span about="https://w3id.org/moro/enoam/data/142162/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/lucca" typeof="deo:Reference">Lucca </span>e <span about="https://w3id.org/moro/enoam/data/142162/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/savona" typeof="deo:Reference">Savona</span>, ha rilevato, tra l’altro, che una netta caratterizzazione della <span about="https://w3id.org/moro/enoam/data/142162/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è essenziale in un momento nel quale non esiste una formula di governo, atta a guidare le scelte dell’elettorato. La politica di centro-sinistra, finché essa ha potuto sopravvivere, era un dato qualificante, una indicazione efficace per l’opinione pubblica. Oggi le forze politiche non si presentano tra loro vincolate, né per l’oggi né per il domani. E ciò è segno di una crisi della quale le elezioni anticipate sono l’espressione e, come ci si augura, ma non senza qualche scetticismo, il rimedio. Ciò non vuol dire che non vi siano alcuni indirizzi fondamentali, sulla base dei quali la <span about="https://w3id.org/moro/enoam/data/142162/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> domanda il consenso del corpo elettorale e cioè la collocazione in alternativa al comunismo, la larga disponibilità verso un partito socialista che non veda condizionata la sua autonomia, l’apertura verso collaborazioni democratiche. Chi ci dà o rinnova la sua fiducia come asse centrale della politica italiana, sa che cosa può attendersi da noi, sa che non corre rischi. Chi si affida ad altri, sa almeno che vi sono gravi incognite da affrontare. </p><p class="paragraph" data-counter="2" id="p-2">In tutto quello che abbiamo osservato sin qui, ha proseguito Moro, è implicito che vi è un limite a destra della <span about="https://w3id.org/moro/enoam/data/142162/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e che esso non può essere e non sarà mai superato. Il confronto decisivo tra <span about="https://w3id.org/moro/enoam/data/142162/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e <span about="https://w3id.org/moro/enoam/data/142162/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, così come oggi si profila, non coinvolge in nessun modo la destra nazionale, che non può essere considerata uno strumento efficace di contrapposizione al comunismo. La sua politica retriva è inaccettabile e controproducente. Il <span about="https://w3id.org/moro/enoam/data/142162/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale Italiano</span> è fuori gioco. I giochi si fanno altrove ed i voti che contano, quando si tratta di stabilire qual è il centro ideale del Paese, vanno dati alla <span about="https://w3id.org/moro/enoam/data/142162/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="3" id="p-3">Vi sono in <span about="https://w3id.org/moro/enoam/data/142162/v1/mention-27" class="mention place" id="mention-27" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> voti reazionari e perciò non compatibili con la <span about="https://w3id.org/moro/enoam/data/142162/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. È naturale che essi si concentrino nel <span about="https://w3id.org/moro/enoam/data/142162/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale Italiano - Destra Nazionale</span>, dove noi li combatteremo con il vigore di sempre. Se vi sono invece voti incerti solo per ragioni psicologiche e che affluiscono verso destra nella illusione di realizzare così una più valida difesa nei confronti del <span about="https://w3id.org/moro/enoam/data/142162/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, ebbene essi sono sprecati. Questi onesti consensi sono utilizzabili solo nella strategia democratica nei confronti del <span about="https://w3id.org/moro/enoam/data/142162/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> che la <span about="https://w3id.org/moro/enoam/data/142162/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> conduce efficacemente da un trentennio. Di fronte a posizioni estreme, che tendono a sospingere la <span about="https://w3id.org/moro/enoam/data/142162/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> verso il <span about="https://w3id.org/moro/enoam/data/142162/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">Movimento Sociale</span>, a collocarla in uno spazio che non le è proprio ed a spaccare in due il Paese, noi ricordiamo, pur nella più ferma polemica nei confronti del comunismo, la nostra costante e radicale contrapposizione alla destra, la nostra natura di partito popolare, democratico ed antifascista, la nostra partecipazione alla Resistenza ed al grande movimento rinnovatore che ha cambiato il volto dell’<span about="https://w3id.org/moro/enoam/data/142162/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e democratizzato il Paese.</p></body></html>