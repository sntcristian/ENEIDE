<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.012" name="dcterms.relation"/><meta content="10.48678/unibo/aldomoro1.1.0.012" name="dcterms.identifier"/><meta content="Moro, Aldo, Lutto, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.012." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Lutto</title>
<div id="mentionMeta"><meta about="https://w3id.org/moro/enoam/data/arco" typeof="dcterms:Location"/><meta about="https://w3id.org/moro/enoam/data/arco" content="Arco" property="rdfs:label"/><meta about="https://w3id.org/moro/enoam/data/arco" property="owl:sameAs" resource="http://www.wikidata.org/entity/Q138473"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/raimondo-santoro" typeof="foaf:Person"/><meta about="https://w3id.org/moro/enoam/data/raimondo-santoro" content="Raimondo Santoro" property="rdfs:label"/><meta about="https://w3id.org/moro/enoam/data/raimondo-santoro" content="Santoro, Raimondo" property="skos:prefLabel"/><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Lutto</h1><p class="paragraph" data-counter="1" id="p-1">La mattina del 21 u.s., in <span about="https://w3id.org/moro/enoam/data/110012/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/arco" typeof="deo:Reference">Arco</span>, dove si trovava per ragioni di cura, a 42 anni, è morto il Rev. P. <span about="https://w3id.org/moro/enoam/data/110012/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/raimondo-santoro" typeof="deo:Reference">Raimondo Santoro</span>, già Assistente della <span about="https://w3id.org/moro/enoam/data/110012/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> maschile «G. Moscati» di <span about="https://w3id.org/moro/enoam/data/110012/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/bari" typeof="deo:Reference">Bari</span><sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="2" id="p-2">Aveva lasciato la Sua <span about="https://w3id.org/moro/enoam/data/110012/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> solo due mesi or sono, quando il vigore della volontà, che aveva sorretto fino allora le forze ogni giorno più stanche del corpo disfatto dalla malattia, aveva dovuto ripiegare cedendo alla violenza del male. Lasciare la nostra <span about="https://w3id.org/moro/enoam/data/110012/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> era stata per Lui la rinunzia più dolorosa, l’abbandono pieno di indicibile tristezza, non solo di un centro di affetti e di amicizie, ma sopratutto di un dovere impostosi come missione, per l’adempimento fedele del quale Egli ha dato davvero tutta la Sua vita. Ne avemmo la sensazione, e quella sensazione si rinnova oggi più forte e angosciosa, quando Lo salutavamo prima della partenza, senza potere e voler credere che quel saluto dovesse esser l’ultimo: un addio. Non aveva infatti voluto prima di allora, malgrado le pressioni dei medici, lasciare il Suo posto di combattimento; e noi vedendolo così sfinito in quel momento doloroso di distacco, non potevamo fare a meno di pensare, che il Suo sacrifizio era compiuto, che Egli aveva offerto, in uno spirito di vera dedizione, la Sua vita per la vita della <span about="https://w3id.org/moro/enoam/data/110012/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>.</p><p class="paragraph" data-counter="3" id="p-3">Nella vita dell’<span about="https://w3id.org/moro/enoam/data/110012/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> Egli partecipava ai giovani la straordinaria ricchezza della Sua vita interiore, li faceva partecipi della mete di elevazione che Egli veniva conquistando nel cammino della vita soprannaturale. Egli che aveva sentito nella Sua vita di Universitario e di Dirigente, la vocazione al Sacerdozio come uno stato più perfetto di quella comunione con Dio cui aspirava con tutte le forze della Sua anima, aveva puntualizzato nella nostra <span about="https://w3id.org/moro/enoam/data/110012/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione Universitaria</span> il Suo ardore di vita cristiana ed apostolica, mentre al contatto della gioventù, affinava il Suo spirito di carità, la Sua capacità di comprendere i cuori dei giovani, di colmare il loro vuoto, così spesso amaro, della luce di Verità e di Vita.</p><p class="paragraph" data-counter="4" id="p-4">Questa compostezza interiore, questa pienezza di vita religiosa davano un fascino tutto particolare alla Sua personalità; il Suo sereno fiducioso sorriso sapeva mirabilmente calmare le tempeste dei cuori.</p><p class="paragraph" data-counter="5" id="p-5">Ora che Egli è morto Lo ricordiamo in un composto dolore cristiano. Dire che la morte non è morte ma vita, non significa fare della rettorica per un credente; ma è anche vero che Egli vive ancora in noi, nella parte migliore di noi stessi; in quella nostra personalità cristiana, che Egli è venuto formando con assidua cura, amorosamente, pazientemente.</p><p>a. m.</p><ol id="curatorNotes"><li about="https://w3id.org/moro/enoam/data/110012/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Raimondo Santoro (1895-1938), al secolo Ciro, studente di medicina a Napoli e attivo nella Fuci, nel 1923 entrò nell’ordine domenicano e due anni dopo emise la professione religiosa a La Quercia (VT). Nel 1929 venne ordinato presbitero a Bologna. Svolse il suo ministero pastorale a Napoli e Procida. Nel 1932 venne assegnato al convento di Bari, rimanendo sino alla morte assistente ecclesiastico del circolo della Fuci.  <a href="#curatornote-ref-1">↑</a></li></ol></body></html>