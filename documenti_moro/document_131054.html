<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.054" name="dcterms.relation"/><meta content="10.48678/unibo/aldomoro1.3.1.054" name="dcterms.identifier"/><meta content="Moro, Aldo, [Discorso ad Avellino], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.054." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Discorso ad Avellino]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Discorso ad Avellino]</h1><p class="paragraph" data-counter="1" id="p-1">Ad Avellino, il segretario politico della Democrazia Cristiana on. Moro parlando a dirigenti ed iscritti ha detto che una delle caratteristiche fondamentali della Democrazia Cristiana è quella di attingere la sua ispirazione politica a un mondo di valori ideali che danno un tono ed un significato umano alla vita interna del partito.</p><p class="paragraph" data-counter="2" id="p-2">La <span about="https://w3id.org/moro/enoam/data/131054/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> pure non rinunciando alla sua autonomia ed alle sue specifiche responsabilità, non dimentica questa sua derivazione che è alla radice della solidarietà dei democratici cristiani. Il rispetto delle opinioni e delle varie posizioni non costituisce, ha aggiunto l’onorevole Moro, un motivo di divisione; al contrario rende più ricca e viva l’unità della <span about="https://w3id.org/moro/enoam/data/131054/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="3" id="p-3">Uno dei compiti dell’attuale segreteria politica è stato quello di compiere una ricognizione dei valori ideali esistenti nel partito al fine di individuarli e valorizzarli perché è dalla dialettica delle idee che scaturisce una comune decisione operativa. La varietà di atteggiamenti non ha indebolito la forza del partito, che trae vigore proprio dal non essere mortificato e livellato nelle sue espressioni.</p><p class="paragraph" data-counter="4" id="p-4">La <span about="https://w3id.org/moro/enoam/data/131054/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> puntando sulla valorizzazione degli aspetti umani, ispirandosi a permanenti valori ideali, difendendo la libertà responsabile degli iscritti ha rafforzato la sua unità e la consapevolezza del compito storico che le è stato affidato dal Paese. La funzione che la <span about="https://w3id.org/moro/enoam/data/131054/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> è chiamata ad assolvere nella società italiana è emersa con maggiore vigore nei lunghi momenti difficili che si sono attraversati tanto nella trascorsa legislatura quanto in quella attuale<sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="5" id="p-5">Grave, specie negli ultimi mesi, sarebbe stato per l’<span about="https://w3id.org/moro/enoam/data/131054/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> che la <span about="https://w3id.org/moro/enoam/data/131054/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non fosse stata presente nella vita del Paese e non avesse sentito la responsabilità dei suoi compiti. Ma la <span about="https://w3id.org/moro/enoam/data/131054/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ha affermato Moro, ha saputo ritrovare se stessa<sup><a href="#curatornote-2" id="curatornote-ref-2">[2]</a></sup>. E ciò non è un miracolo, perché la forza dimostrata in momenti di emergenza è venuta dalla profonda coscienza della <span about="https://w3id.org/moro/enoam/data/131054/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> che ha fatto proprio lo stato d’animo diffuso nel Paese. Non si intendono negare dubbi, incertezze, incrinature; ma va rilevato il saldo impegno politico che il partito di maggioranza ha dimostrato nel porsi ancora una volta quale forza equilibratrice e di garanzia della vita democratica del Paese e di rappresentanza del mondo cattolico sul terreno democratico. Sono, questi, compiti che rimangono inalterati nella loro essenza anche se vanno adeguati alle obiettive condizioni storiche. Ma quali garanzie può pretendere dalla <span about="https://w3id.org/moro/enoam/data/131054/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> l’elettorato? L’on. Moro le ha individuate nella permanente fedeltà ai valori essenziali della tutela della libertà, della difesa da ogni minaccia totalitaria, della feconda solidarietà civica creatrice di giustizia sociale.</p><p class="paragraph" data-counter="6" id="p-6">Il popolo italiano ha fiducia nella <span about="https://w3id.org/moro/enoam/data/131054/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ha soggiunto il segretario politico; a questa fiducia bisogna rispondere rinnovando l’impegno interno al partito ed esterno ad esso. All’interno: per garantire una <span about="https://w3id.org/moro/enoam/data/131054/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> sempre più ideologicamente preparata, sempre più socialmente aperta, sempre più formata nelle sue leve giovanili. All’esterno: ribadendo le scelte politiche di fondo, quali la netta differenziazione dalla sinistra e dalla destra, che è un dato caratterizzante del partito ed il presupposto per il dialogo politico con le forze democratiche che, nella sua responsabilità, la <span about="https://w3id.org/moro/enoam/data/131054/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> intende continuare.</p><p class="paragraph" data-counter="7" id="p-7">In questa netta e polemica differenziazione è la garanzia della stabilità democratica del Paese ed in essa della libera evoluzione della situazione politica italiana. È essenziale ancora salvare la libertà e a questo impegno rimane fedele la <span about="https://w3id.org/moro/enoam/data/131054/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>.</p><p class="paragraph" data-counter="8" id="p-8">L’on. Moro ha concluso esprimendo la sua fiducia nell’elettorato, ben più vicino alla <span about="https://w3id.org/moro/enoam/data/131054/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di quanto non amino affermare i critici, che invano contrappongono un Paese reale ad un Paese legale.</p><ol id="curatorNotes"><li about="https://w3id.org/moro/enoam/data/131054/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> III Legislatura (12 giugno 1958 – 15 maggio 1963). <a href="#curatornote-ref-1">↑</a></li><li about="https://w3id.org/moro/enoam/data/131054/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Superata l’esperienza del Governo Tambroni (25 marzo 1960 - 25 luglio 1960), monocolore Dc costituito con i voti determinanti del Msi alla Camera, fu costituito il Governo Fanfani III (26 luglio 1960 – 20 febbraio 1962), monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia. <a href="#curatornote-ref-2">↑</a></li></ol></body></html>