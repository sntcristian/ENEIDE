<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.209" name="dcterms.relation"/><meta content="10.48678/unibo/aldomoro1.3.2.209" name="dcterms.identifier"/><meta content="Moro, Aldo, [Resoconto del discorso tenuto per la premiazione dei dipendenti Enel], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.209." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto per la premiazione dei dipendenti Enel</title>
<div id="mentionMeta"><meta about="https://w3id.org/moro/enoam/data/vito-antonio-di-cagno" typeof="foaf:Person"/><meta about="https://w3id.org/moro/enoam/data/vito-antonio-di-cagno" content="Vito Antonio Di Cagno" property="rdfs:label"/><meta about="https://w3id.org/moro/enoam/data/vito-antonio-di-cagno" property="owl:sameAs" resource="http://www.wikidata.org/entity/Q15711768"/><meta about="https://w3id.org/moro/enoam/data/vito-antonio-di-cagno" content="Di, Cagno, Vito, Antonio" property="skos:prefLabel"/><meta about="https://w3id.org/moro/enoam/data/giulio-andreotti" typeof="foaf:Person"/><meta about="https://w3id.org/moro/enoam/data/giulio-andreotti" content="Giulio Andreotti" property="rdfs:label"/><meta about="https://w3id.org/moro/enoam/data/giulio-andreotti" property="owl:sameAs" resource="http://www.wikidata.org/entity/Q50005"/><meta about="https://w3id.org/moro/enoam/data/giulio-andreotti" content="giulio-andreotti" property="wdt:P1986"/><meta about="https://w3id.org/moro/enoam/data/giulio-andreotti" content="Andreotti, Giulio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto per la premiazione dei dipendenti Enel </h1><p class="paragraph" data-counter="1" id="p-1">Il Presidente del Consiglio, on. Aldo Moro, parlando alla cerimonia degli anziani dell’ENEL, ha espresso il suo compiacimento per la fervida attività svolta dall’ente in questi anni che sono stati i più difficili, dovendosi ricondurre ad organica e viva unità le molteplici componenti, dalle quali l’ENEL è nato. E tuttavia, avendo presente sempre criteri di sana gestione economica, essenziali per rendere veramente un servizio alla comunità, sono stati compiuti, pur in questa fase di riorganizzazione, notevoli investimenti, mentre già oggi si prospetta un imponente programma di lavoro. Si può essere sicuri, come ha detto il presidente <span about="https://w3id.org/moro/enoam/data/132209/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/vito-antonio-di-cagno" typeof="deo:Reference">Di Cagno</span><sup><a href="#curatornote-1" id="curatornote-ref-1">[1]</a></sup>, che in nessun caso mancherà allo sviluppo economico italiano l’energia elettrica necessaria a sostenerlo e che anzi si porrà ogni cura, per essenziali considerazioni sociali oltre che economiche, nell’allargare nel modo più capillare la sfera di azione dell’Ente, in modo da coprire le esigenze delle attività economiche e delle abitazioni più decentrate.</p><p class="paragraph" data-counter="2" id="p-2">Dell’evidente successo conseguito, il Presidente del Consiglio ha dato atto con riconoscente compiacimento al presidente avv. <span about="https://w3id.org/moro/enoam/data/132209/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/vito-antonio-di-cagno" typeof="deo:Reference">Di Cagno</span>, al consiglio d’amministrazione, ai dipendenti di ogni grado dell’Ente, al quale il ministro <span about="https://w3id.org/moro/enoam/data/132209/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giulio-andreotti" typeof="deo:Reference">Andreotti</span><sup><a href="#curatornote-2" id="curatornote-ref-2">[2]</a></sup> dedica il più intelligente ed appassionato impegno.</p><p class="paragraph" data-counter="3" id="p-3">Tanto più volentieri esprimo questo doveroso riconoscimento – ha rilevato l’on.le Moro – in quanto ho avuto occasione in passato di manifestarlo a proposito di importanti ed utili iniziative private. Ebbene qui si tratta di una azienda pubblica, la quale corrisponde all’esigenza di particolare unità, organicità e razionalità di un servizio essenziale alla vita collettiva. Anche in questo caso si tratta di un apporto essenziale, anzi preliminare all’ordinato sviluppo dell’economia italiana. Esso si realizza senza disordine e senza dispersioni, avendo di mira l’utilità generale al servizio del paese. Nell’adempimento di questo servizio sono al loro posto e con una posizione sempre decisiva, dirigenti, tecnici, impiegati, operai, nei quali è vivissima la passione per il loro lavoro ci si accompagna un vivo senso di solidarietà nella comunità di cui sono parte.</p><p class="paragraph" data-counter="4" id="p-4">Il Presidente del Consiglio ha poi ricordato, contro critiche malevoli e ingiuste il contributo intelligente e generoso di questo personale e dell’Ente nel suo insieme per ovviare ai danni e ristabilire la normalità nelle zone colpite dalle alluvioni. È una prova eminente dell’attaccamento profondo al lavoro ed al servizio chiesto dalla collettività dei dipendenti dell’ENEL. Di essi si celebra oggi giustamente la festa nella si uniscono anziani e giovani in una comune esaltazione del loro compito nella vita sociale. Questo personale vive nella grande azienda rispettato nei suoi diritti e valorizzato nella sua dignità.</p><p class="paragraph" data-counter="5" id="p-5">Un’atmosfera di solidarietà e cordialità si respira anche nella celebrazione odierna. Certo, non mancano le tensioni nella dialettica dei rapporti contrattuali anche con un ente che rappresenta lo Stato e non ha altro interessa da difendere che non sia quello della collettività. Ma ciò non toglie la umana concordia, il reciproco rispetto, la consapevolezza di un computo comune ed importante, che fa i lavoratori sempre più protagonisti della vita economica, sociale e politica del paese.</p><p class="paragraph" data-counter="6" id="p-6">Ed è in questo spirito che io auguro – ha concluso il presidente del Consiglio – le cose migliori ai lavoratori dell’Enel presenti ed assenti e alle loro famiglie nelle quali si alimentano le virtù civili e morali e la passione per il lavoro che trovano oggi un così giusto ed alto riconoscimento.</p><ol id="curatorNotes"><li about="https://w3id.org/moro/enoam/data/132209/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Vito Antonio Di Cagno (1897-1977), presidente dell’Enel. <a href="#curatornote-ref-1">↑</a></li><li about="https://w3id.org/moro/enoam/data/132209/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Giulio Andreotti (1919-2013), politico democristiano e allora ministro dell’Industria, Commercio e Artigianato. <a href="#curatornote-ref-2">↑</a></li></ol></body></html>