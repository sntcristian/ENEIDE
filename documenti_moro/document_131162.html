<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.162" name="dcterms.relation"/><meta content="10.48678/unibo/aldomoro1.3.1.162" name="dcterms.identifier"/><meta content="Moro, Aldo, [Intervento al III Convegno di San Pellegrino], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.162." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Intervento al III Convegno di San Pellegrino]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/giovanni-battista-scaglia" typeof="foaf:Person"/><meta about="https://w3id.org/moro/enoam/data/giovanni-battista-scaglia" content="Giovanni Battista Scaglia" property="rdfs:label"/><meta about="https://w3id.org/moro/enoam/data/giovanni-battista-scaglia" content="Scaglia, Giovanni, Battista" property="skos:prefLabel"/><meta about="https://w3id.org/moro/enoam/data/giovanni-battista-scaglia" property="owl:sameAs" resource="http://www.wikidata.org/entity/Q3766748"/><meta about="https://w3id.org/moro/enoam/data/bergamo" typeof="dcterms:Location"/><meta about="https://w3id.org/moro/enoam/data/bergamo" content="Bergamo" property="rdfs:label"/><meta about="https://w3id.org/moro/enoam/data/bergamo" property="owl:sameAs" resource="http://www.wikidata.org/entity/Q628"/><meta about="https://w3id.org/moro/enoam/data/san-pellegrino-terme" typeof="dcterms:Location"/><meta about="https://w3id.org/moro/enoam/data/san-pellegrino-terme" content="San Pellegrino Terme" property="rdfs:label"/><meta about="https://w3id.org/moro/enoam/data/san-pellegrino-terme" property="owl:sameAs" resource="http://www.wikidata.org/entity/Q101551"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/leopoldo-elia" typeof="foaf:Person"/><meta about="https://w3id.org/moro/enoam/data/leopoldo-elia" content="Leopoldo Elia" property="rdfs:label"/><meta about="https://w3id.org/moro/enoam/data/leopoldo-elia" content="Elia, Leopoldo" property="skos:prefLabel"/><meta about="https://w3id.org/moro/enoam/data/leopoldo-elia" property="owl:sameAs" resource="http://www.wikidata.org/entity/Q1384236"/><meta about="https://w3id.org/moro/enoam/data/leopoldo-elia" content="leopoldo-elia" property="wdt:P1986"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Intervento al III Convegno di San Pellegrino]</h1><p class="paragraph" data-counter="1" id="p-1">È doveroso innanzitutto il mio ringraziamento a tutti coloro i quali hanno contribuito al successo, che mi pare innegabile, di questo terzo convegno di studio della<span about="https://w3id.org/moro/enoam/data/131162/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference"> D.C</span><sup><a href="#curatornote-1" id="curatornote-ref-1">[1]</a></sup>.</p><p class="paragraph" data-counter="2" id="p-2">Un ringraziamento agli organizzatori della manifestazione ed in prima linea al moderatore del convegno on. <span about="https://w3id.org/moro/enoam/data/131162/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/giovanni-battista-scaglia" typeof="deo:Reference">Scaglia</span><sup><a href="#curatornote-2" id="curatornote-ref-2">[2]</a></sup>; un ringraziamento ai relatori che hanno posto, con i loro elaborati e significativi interventi, il quadro nel quale si sono svolte, in modo ordinato ed efficace, le nostre discussioni. Un ringraziamento a coloro che hanno onorato della loro presenza il convegno e recato l’apporto delle loro critiche e delle loro integrazioni.</p><p class="paragraph" data-counter="3" id="p-3">Lasciatemi esprimere, cari amici, la mia soddisfazione per questo dibattito, per questa nuova prova di vitalità e di presenza della <span about="https://w3id.org/moro/enoam/data/131162/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nella vita nazionale. Una prova tanto più significativa, in quanto, pur in un momento politico di acuto interesse, la presenza del nostro Partito non si esprime solo in una attenzione rivolta all’immediato, ai gravi e complessi problemi politici del Paese, ma anche in una profonda e serena meditazione su alcuni grandi temi, su alcuni principi basilari della nostra vita democratica. Questa pausa di ripensamento significa serietà e non astrazione; profondità e larghezza di vedute e non accademico e colpevole distacco. Cerchiamo nel nostro interno travaglio di avere più luce, più chiarezza per il nostro cammino.</p><p class="paragraph" data-counter="4" id="p-4">Non miriamo invece ad una evasione inconcepibile; non facciamo una rinuncia ai gravi e perenni doveri di iniziativa e di azione che la difficile ora che il Paese vive e la consapevolezza della nostra funzione centrale e determinante nella vita nazionale ci impongono.</p><p class="paragraph" data-counter="5" id="p-5">E proprio la consapevolezza, oggi rafforzata, di questa attesa e di questa attenzione rivolta a noi, è il secondo motivo della mia soddisfazione in questo momento. Perché, si tratti di un Consiglio Nazionale o di un dibattito parlamentare o, come ora, di un convegno di studio, dal quale sarebbe eccessivo voler ritrarre una indicazione politica contingente (e tanto più perché questa indicazione la <span about="https://w3id.org/moro/enoam/data/131162/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha già dato e spetta ora ad altri parlare), è pur vero che da ogni parte si guarda a noi; da amici, da quasi amici e da avversari. E l’opinione pubblica in generale è impegnata a seguire i nostri dibattiti, ad interpretarli, ad esprimere, in relazione ad essi, alle nostre tesi, ai nostri propositi, alle nostre speranze, alle nostre preoccupazioni le sue valutazioni.</p><p class="paragraph" data-counter="6" id="p-6">Siamo elemento essenziale dell’equilibrio e della stabilità del Paese. Sì sempre della stabilità, anche se non è essa espressione di una immobilità placida e rinunciataria ma di uno sforzo costruttivo e fortunato per assestare in modo storico inevitabile, la indispensabile evoluzione sociale nel quadro di una sicura vita democratica.</p><p class="paragraph" data-counter="7" id="p-7">Un progresso reale, profondo, generalizzato, che si compie nel consenso e nell’ordine senza drammatiche e sconvolgenti fratture. Vi sono certo delle ombre in queste manifestazioni di acuto interesse, ma è ancora vasta la convinzione che in notevole misura l’avvenire del Paese, la sorte della democrazia italiana dipendono da noi; dalla nostra forza, dalla nostra unità (ed il dibattito è fatto per chiarire ma anche per unire), dalla nostra consapevolezza (ecco perché pensiamo e non agiamo solo, ciecamente) dalla nostra intelligente penetrazione dell’oggi e del domani, dalla nostra responsabile, ma reale libertà di movimento.</p><p class="paragraph" data-counter="8" id="p-8">Essa non è mossa da capriccio, da incoscienza, da smania del nuovo, ma appunto da senso di responsabilità. È una pericolosa illusione quella che vede la garanzia delle istituzioni e della pace sociale e politica in una <span about="https://w3id.org/moro/enoam/data/131162/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> chiusa, addormentata, rivolta al passato, estranea al vivo moto di rinnovamento e di progresso della storia contemporanea.</p><p class="paragraph" data-counter="9" id="p-9">Una siffatta <span about="https://w3id.org/moro/enoam/data/131162/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, in una tranquillità ingannatrice e non durevole, preparerebbe al Paese il più amaro risveglio. L’attenzione intorno a noi vorremmo perciò che fosse non espressione di una assurda e perniciosa illusione, ma di una illuminata fiducia in un Partito coraggioso ed operoso quale i tempi, che non sono di ordinaria amministrazione, ma di ardita costruzione, richiedono.</p><p class="paragraph" data-counter="10" id="p-10">Timidezza ed angusta visione delle cose sono dunque inammissibili; sono richiesti lungimiranza e senso di responsabilità. Non siamo un Partito meschino e chiuso; ma non siamo certamente un Partito di avventura. Il nostro senso di responsabilità è oggi quale era ieri ed è tale che, oggi come ieri, ci consente di guidare un grande moto storico di rinnovamento, di affermazione della dignità, di espansione della libertà ed iniziativa politica, di redistribuzione secondo giustizia, di ogni ordine di beni, di approfondimento della vita democratica.</p><p class="paragraph" data-counter="11" id="p-11">È stato rilevato da qualche parte quasi con stupore, ed anche con compiacimento del quale dobbiamo essere grati, che la <span about="https://w3id.org/moro/enoam/data/131162/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha voluto occuparsi in questa occasione dei problemi dello Stato, del modo di essere e delle garanzie proprie dello Stato democratico. Questo è stato infatti il nostro tema che io avevo indicato già l’anno scorso nel mio discorso di <span about="https://w3id.org/moro/enoam/data/131162/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/bergamo" typeof="deo:Reference">Bergamo</span><sup><a href="#curatornote-3" id="curatornote-ref-3">[3]</a></sup>, pronunciato collateralmente al nostro precedente incontro di <span about="https://w3id.org/moro/enoam/data/131162/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/san-pellegrino-terme" typeof="deo:Reference">S. Pellegrino</span>, un tema suggerito da una polemica seria, anche se non sempre serena, sui poteri e sui compiti dei partiti nello Stato democratico. Una polemica che meritava una risposta ponderata e di alto livello quale è stata data io credo da questo libero dibattito nel quale tutte le tesi sono state prospettate e rispettosamente valutate.</p><p class="paragraph" data-counter="12" id="p-12">La nostra posizione, anche se rifiuta d’intristire lo Stato immobilizzandolo e quasi svuotandolo del suo ricco contenuto sociale, isterilendo la dinamica degli interessi e degli ideali che garantisce la costante rispondenza del potere alla base naturale del potere, non è certo di confusione, di disordinata ed arbitraria sovrapposizione di poteri di fatto ed irresponsabili ai poteri costituzionali e responsabili dello Stato.</p><p class="paragraph" data-counter="13" id="p-13">Lasciatemi dire che noi, che operiamo nella vita pubblica sulla base di una decisa ispirazione cristiana, siamo a torto sospettati di tiepido interessamento per lo Stato e le sue istituzioni. Ma non ci conosce davvero chi crede di trovare in noi, nella nostra coscienza cristiana, nella nostra complessa visione del mondo, una ragione di fondo che ci renda, magari nostro malgrado, incapaci di costruire lo Stato.</p><p class="paragraph" data-counter="14" id="p-14">Ebbene noi crediamo profondamente nell’altissimo compito, nell’autonomia, nella dignità dello Stato. E troviamo anzi, nella nostra visione del mondo che ci preclude una concezione totalitaria dello Stato, la considerazione di esso come un assoluto, astratto dalla realtà umana, una ragione, un’altra ragione, che giustifica e promuove il nostro impegno nella vita pubblica, il nostro servizio ad uno Stato libero ed umano.</p><p class="paragraph" data-counter="15" id="p-15">Vogliamo ricordare, dobbiamo ricordare in questo momento, che senza l’impegno civile, senza l’ispirazione democratica dei cattolici italiani, non sarebbe stato costruito e non potrebbe essere conservato lo Stato democratico in <span about="https://w3id.org/moro/enoam/data/131162/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Rispettiamo lo Stato e rispettiamo tutte le istituzioni nelle quali esso si esprime ed in prima linea il Parlamento che, nel libero gioco delle maggioranze e delle minoranze, nel permanente libero gioco delle maggioranze e delle minoranze, esprime la sovranità popolare nel suo contenuto di libertà e di potere.</p><p class="paragraph" data-counter="16" id="p-16">Ma non c’è contraddizione tra Parlamento e partiti. Questi ultimi sono le grandi e vive correnti di ispirazione, lo strumento di relazione e di coagulo di aspirazioni, ideali ed interessi, un primo inquadramento di essi in una visione unitaria per la composizione poi nella unità dello Stato democratico. I partiti sono nel Paese e poi sono nel Parlamento in una continuità significativa la quale assicura che nel Parlamento sia presente non una volta tanto, ma permanentemente la voce del Paese, la volontà sempre viva ed operosa della comunità nazionale.</p><p class="paragraph" data-counter="17" id="p-17">Tra Parlamento e partiti non c’è contraddizione, perché il modo di essere del Parlamento è la realtà dei partiti in una continua ed alta assunzione di responsabilità. L’equivoco è nel considerare i gruppi parlamentari come un fatto estraneo ai partiti. Ma i gruppi parlamentari sono nei partiti, in quella complessa articolazione che li fa partecipi in modo determinante della elaborazione della linea politica in costante raccordo con l’opinione pubblica ed il corpo elettorale.</p><p class="paragraph" data-counter="18" id="p-18">Si dimentica spesso che vertici parlamentari e volontà di base si compenetrano continuamente e che organizzazione di partito ed espressione parlamentare reagiscono l’una verso l’altra in uno scambio fecondo di sensibilità e di valutazioni. È quella negozialità, della quale parlava il prof. <span about="https://w3id.org/moro/enoam/data/131162/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/leopoldo-elia" typeof="deo:Reference">Elia</span><sup><a href="#curatornote-4" id="curatornote-ref-4">[4]</a></sup>, fatto squisitamente politico, che rompe lo schema delle artificiose contrapposizioni ed utilizza tutti gli elementi per una sintesi politica realmente viva nell’opinione pubblica e nel corpo elettorale. Solo chi non conosce il travaglio fecondo della vita dei partiti può parlare di autoritarie imposizioni che sono impensabili ed inattuabili, può disconoscere il valore costruttivo dei dibattiti che generano il consenso ed assicurano organicità ed unità alla vita politica e parlamentare.</p><p class="paragraph" data-counter="19" id="p-19">Chi, se non i partiti così intesi, può realizzare un raccordo non occasionale e capriccioso delle opinioni in sede parlamentare? Chi compirebbe altrimenti il collegamento tra le due Camere, evitando il rischio della paralisi delle istituzioni? Chi altrimenti, utilizzando tutti gli elementi fecondi delle autonomie locali, promuoverebbe quella tendenziale unità di posizioni, la quale consente ad un Paese di essere libero nel suo naturale pluralismo, senza cadere nell’anarchia? È l’azione dei partiti che assicura un’autentica e continua rispondenza del potere alla volontà popolare e, nella libertà, organicità ed ordine razionale alla vita politica. La volontà dei partiti, non come fatto di apparato, ma come fatto politico complesso ed altamente responsabile è la base sostanziale della volontà e del potere degli organi politici ed amministrativi. Non è una realtà semplice e facile certo; è invece tanto difficile ed impegnativa quanto l’importanza del compito assolto richiede. Perciò non diciamo queste cose con orgogliosa ed irresponsabile insolenza, ma con serenità, con umiltà, con piena consapevolezza della profonda ispirazione democratica e della attenta sensibilità alla realtà sociale che sono richieste a noi, uomini di partito.</p><p class="paragraph" data-counter="20" id="p-20">Non vogliamo essere organi di sopraffazione e di fazione, ma interpreti fedeli e coraggiosi degli interessi permanenti e della volontà profonda del popolo italiano. Non vogliamo essere ragione di turbamento e di deformazione della vita costituzionale, ma i garanti di una ricca ed umana democrazia nel nostro Paese. Se dunque i partiti, prima di essere e per essere nell’ordine costituzionale, sono come realtà viva nella società civile; ricercatori, interpreti, educatori, determinatori, in una certa misura della comunità nazionale. Nella quale sono interessi ed ideali, posizioni particolari e posizioni di principio che variamente si riflettono nei partiti, ne giustificano la naturale pluralità, danno a ciascuno di essi una caratteristica impronta. Interessi diversi anche fuori di schematismi classisti, che si compongono talvolta nella sintesi del partito per giungere poi alla sintesi politica dello Stato.</p><p class="paragraph" data-counter="21" id="p-21">Ma più che essi valgono come fatto caratterizzante ragioni ed ispirazioni ideali, quelle visioni dell’uomo e della società dalle quali scaturiscono le decisioni politiche e dalla stregua delle quali si misurano gli interessi e si realizza l’ordine sociale.</p><p class="paragraph" data-counter="22" id="p-22">E allora vorrei un momento ricordare gli ideali della <span about="https://w3id.org/moro/enoam/data/131162/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, il quadro nel quale si compie quella armonica ed equilibrata sistemazione politica che fa di noi una forza fedele alla comunità nazionale in tutta la sua ricchezza di contenuto, una forza insieme di stabilizzazione e di progresso. Rivendico, nella fondamentale adesione al metodo democratico e quindi all’aperto gioco di tutte le intuizioni umane e le posizioni politiche, la ispirazione cristiana del nostro Partito, il suo proprio spazio ideale.</p><p class="paragraph" data-counter="23" id="p-23">Siamo nella comunità nazionale, per fare, in confronto con altri, alcune cose, ma per farle con un certo spirito e con un certo significato. Questa è ragione essenziale della nostra presenza, della nostra forza, della nostra funzione.</p><p class="paragraph" data-counter="24" id="p-24">Così come siamo, nel vivo gioco democratico, realizziamo intese ed alimentiamo contrasti, le une e gli altri fecondi. Per essi il Paese vive, si ritrova, progredisce. Taluno dice di sé, mi pare di avere capito da una recente polemica, di essere solo, essenzialmente, un democratico. Noi no, siamo democratici e cristiani; ma siamo assolutamente certi che ciò non intacca minimamente la nostra fede democratica e non ci espone, per il contenuto caratterizzante della nostra milizia politica, al rischio della debolezza e della compiacenza verso la forza totalitaria del comunismo.</p><p class="paragraph" data-counter="25" id="p-25">Una fede democratica ed insieme una profonda ispirazione cristiana sono la ragione di una doppia ed irriducibile opposizione al <span about="https://w3id.org/moro/enoam/data/131162/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.</span></p><p class="paragraph" data-counter="26" id="p-26">Ebbene, questo convegno, studiando i partiti ed i modi della vita democratica, ha toccato anche naturalmente il tema del comunismo, della sua forza, della sua astuzia, della sua tattica, del rischio che esso costituisce, in una misura imponente, per le libere istituzioni.</p><p class="paragraph" data-counter="27" id="p-27">La serietà dell’indagine che è stata qui condotta, al di fuori delle ragioni immediate della lotta politica, ha tuttavia messo in luce la irriducibile ambiguità del <span about="https://w3id.org/moro/enoam/data/131162/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.</span>, la fatale contraddizione chec’è tra le esigenze della rivoluzione e le esigenze della libertà. È qui, al di là della profonda diversità dei programmi che pure il tatticismo comunista adatta alla opportunità del momento politico e della lotta che in esso si conduce, la ragione di una pregiudiziale che i democratici pongono e che resta ferma oggi come sempre. Una pregiudiziale che non è una discriminazione ma una profonda e motivata scelta politica.</p><p class="paragraph" data-counter="28" id="p-28">Tra i democratici ed i comunisti c’è costante contrapposizione. E se noi siamo governo (e tali vogliamo restare) il <span about="https://w3id.org/moro/enoam/data/131162/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.</span> è all’opposizione ed all’opposizione deve restare. È proprio dei democratici condurre la lotta politica, fino all’ultimo, nel segno della libertà. E perciò il comunismo sarà per noi all’opposizione nel gioco democratico, senza che mai questa posizione di battaglia e di fiducia nella libertà ci faccia dimenticare la ragione profonda, tipica, decisiva per la quale il comunismo è all’opposizione, per la quale siamo impegnati a tenere il comunismo all’opposizione.</p><p class="paragraph" data-counter="29" id="p-29">È una posizione rischiosa e difficile, ma è l’unica compatibile con l’ispirazione democratica del nostro Partito ed alla quale siamo stati ed intendiamo restare fedeli.</p><p class="paragraph" data-counter="30" id="p-30">Ecco perché, pur sapendo quello che il comunismo è nel profondo, resta intatto il gioco democratico nel quale si colloca la nostra sfida al <span about="https://w3id.org/moro/enoam/data/131162/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">P.C.</span></p><p class="paragraph" data-counter="31" id="p-31">O si accetta la logica della difesa dal comunismo con la rottura del gioco democratico o si accetta la sfida al comunismo, il confronto delle posizioni, una intensa e difficile battaglia democratica nella quale fare ricorso a tutte le risorse morali ed insieme ad una enorme capacità costruttiva di un ordinamento sociale veramente umano.</p><p class="paragraph" data-counter="32" id="p-32">Noi rifiutiamo la prima alternativa che è quella del fascismo ed accettiamo la seconda che è la più difficile prova che una democrazia debba affrontare. È stata la nostra battaglia di ieri, una battaglia per la libertà e combattuta con la libertà: una battaglia non di conservazione, ma di progresso. È la nostra battaglia di oggi e di domani. Per difficile che essa sia, noi speriamo di vincerla mediante l’esaltazione della libertà, lo sviluppo pieno della vita democratica, la valorizzazione di quello che è civile, cristiano ed umano nel nostro Paese.</p><p class="paragraph" data-counter="33" id="p-33">Non è tanto un contenuto politico, quanto una suprema ragione di garanzia democratica, che fa da limite alle collaborazioni politiche. Nella pluralità dei partiti, nella diversità dei partiti, nella netta ed irriducibile caratterizzazione dei partiti vi sono tuttavia ragioni di incontro: magari di difficile, ma anche utile incontro.</p><p class="paragraph" data-counter="34" id="p-34">La <span about="https://w3id.org/moro/enoam/data/131162/v1/mention-43" class="mention organization" id="mention-43" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nella fedeltà a sé stessa, ha trovato sempre, nell’interesse del Paese, ragioni di collegamento, motivi di intesa, occasioni di fecondo impegno comune. Anche quando si partiva da molto lontano. Ed essa nell’interesse del Paese, ha continuato a ricercare, per nuove strade, nuovi motivi di incontro: partendo magari da posizioni più lontane, con un cammino più difficile, in vista di una consistente utilità per il Paese.</p><p class="paragraph" data-counter="35" id="p-35">Questa è la nostra esperienza di oggi, animata dalla prospettiva di una larga immissione di forze popolari al vertice dello Stato, dalla trasformazione di forze di protesta in forze responsabili di sostegno di uno Stato profondamente rinnovato. È, lo sappiamo, una grande impresa, una vera novità che può dare maggiore vigore ad una democrazia per la quale, anche qui, è stata rilevata, come un elemento perturbante, la mancanza di alternativa nell’ambito del sistema. Una novità certo, ma nella quale vogliamo salvaguardare l’integrità del sistema democratico ed i tratti essenziali ed irriducibili della nostra presenza politica nel Paese.</p><p class="paragraph" data-counter="36" id="p-36">Anche per questo, in vista di nuovi compiti, di nuovi impegni, di nuove battaglie, questa <span about="https://w3id.org/moro/enoam/data/131162/v1/mention-44" class="mention organization" id="mention-44" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, che non ha esaurito la sua carica ideale nella sua lunga esperienza di governo, ha voluto ritrovare sé stessa, richiamando le vitali esigenze della vita democratica in <span about="https://w3id.org/moro/enoam/data/131162/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Ed ha tracciato l’itinerario dei suoi compiti indeclinabili da affrontare con il coraggio e la fede di sempre.</p><ol id="curatorNotes"><li about="https://w3id.org/moro/enoam/data/131162/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> I precedenti: I Convegno nazionale di studio della Dc, San Pellegrino Terme 13-16 settembre 1961; II Convegno Nazionale di Studio della Democrazia Cristiana, S. Pellegrino Terme 29 settembre-2 ottobre 1962. Gli interventi di Moro ai primi due convegni sono riportati nel presente volume. <a href="#curatornote-ref-1">↑</a></li><li about="https://w3id.org/moro/enoam/data/131162/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giovanni Battista Scaglia (1910-2006), vicesegretario della Democrazia cristiana. <a href="#curatornote-ref-2">↑</a></li><li about="https://w3id.org/moro/enoam/data/131162/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro richiama il discorso pronunciato al Teatro Nuovo di Bergamo il 2 ottobre 1962. Il testo del discorso è riportato nel presente volume. <a href="#curatornote-ref-3">↑</a></li><li about="https://w3id.org/moro/enoam/data/131162/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Leopoldo Elia (1925-2008), giurista e consigliere di Moro su questioni costituzionali e politiche. <a href="#curatornote-ref-4">↑</a></li></ol></body></html>