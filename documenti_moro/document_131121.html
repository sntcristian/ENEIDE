<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.121" name="dcterms.relation"/><meta content="10.48678/unibo/aldomoro1.3.1.121" name="dcterms.identifier"/><meta content="Moro, Aldo, [Intervento al II Convegno di San Pellegrino], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.121." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Intervento al II Convegno di San Pellegrino]</title>
<div id="mentionMeta"><meta about="https://w3id.org/moro/enoam/data/giovanni-battista-scaglia" typeof="foaf:Person"/><meta about="https://w3id.org/moro/enoam/data/giovanni-battista-scaglia" content="Giovanni Battista Scaglia" property="rdfs:label"/><meta about="https://w3id.org/moro/enoam/data/giovanni-battista-scaglia" content="Scaglia, Giovanni, Battista" property="skos:prefLabel"/><meta about="https://w3id.org/moro/enoam/data/giovanni-battista-scaglia" property="owl:sameAs" resource="http://www.wikidata.org/entity/Q3766748"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Intervento al II Convegno di San Pellegrino]</h1><p class="paragraph" data-counter="1" id="p-1">Nel recare a questo secondo Convegno nazionale di studio un saluto cordiale e insieme una doverosa e sentita manifestazione di apprezzamento, desidero rivolgere un vivo ringraziamento all’on. <span about="https://w3id.org/moro/enoam/data/131121/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-battista-scaglia" typeof="deo:Reference">Scaglia</span><sup><a href="#curatornote-1" id="curatornote-ref-1">[1]</a></sup> che con tanta intelligenza e impegno ha preparato il convegno, e ai relatori che ad esso hanno dato il loro tempo, la loro attenzione, la viva interessante realtà del loro pensiero. Ringrazio anche gli amici che, intervenendo al convegno e seguendone i lavori, hanno dato prova di sensibilità e attaccamento all’azione che la <span about="https://w3id.org/moro/enoam/data/131121/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> intende svolgere, prova della quale dobbiamo essere loro profondamente grati.</p><p class="paragraph" data-counter="2" id="p-2">Il significato generale di questo convegno sta tutto nella ragione che ci ha sospinto a indirlo, facendolo seguire al primo<sup><a href="#curatornote-2" id="curatornote-ref-2">[2]</a></sup>, secondo un logico disegno che ci permette già di intravvederne gli sviluppi.</p><p class="paragraph" data-counter="3" id="p-3">Non ci è sembrato fosse questo convegno una perdita di tempo, qualche cosa di sovrapposto nel corso dell’azione politica che ha certamente per noi una tensione affannosa e preoccupante. Abbiamo molte scadenze di ordine politico davanti a noi, ma non per questo ci siamo esentati da questo momento di raccoglimento e approfondimento della realtà sociale nella quale siamo chiamati ad operare, degli ideali che in essa intendiamo affermare, dei principi che vogliamo tradurre in atto. Non abbiamo creduto una ragione di ritardo o insufficienza della azione politica, l’averla sospesa un attimo per fermarci a pensare con serietà, serenità, distacco, in un convegno che abbiamo voluto avesse le caratteristiche di un disteso, comprensivo discorso tra uomini ai quali la responsabilità dell’impegno politico quotidiano non ha tolto il gusto della ricerca della verità. È rilevante vedere qui uomini impegnati in responsabilità politiche e con loro, in cordiale solidarietà e comprensione, uomini di pensiero che non sono nell’azione politica ma sono nella realtà sociale, in quella vivezza intellettuale al di fuori della quale il partito non potrebbe esistere e operare. È importante che abbiano accettato di essere tra noi, di ascoltare le esigenze e i problemi da noi prospettati per ottenere il loro aiuto al fine di raggiungere le mete che ci siamo prefissate. Vi sono, inoltre, uomini che hanno responsabilità nell’ordine spirituale, nella vita morale e religiosa, uomini a cui siamo accanto, che non abbiamo dimenticato e che non ci hanno dimenticato. Alla confortante fiducia che mostrano di avere in noi facciamo corrispondere il nostro rispettoso e affettuoso attaccamento.</p><p class="paragraph" data-counter="4" id="p-4">Questo convegno non è solo un fatto politico: è un fatto culturale, spirituale; un principio di unità più intensa, di una comprensione più viva, di un utile approfondimento per il lavoro che sta davanti a noi.</p><p class="paragraph" data-counter="5" id="p-5">È certo anche un fatto politico che esprime la vitalità della <span about="https://w3id.org/moro/enoam/data/131121/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, così spesso misconosciuta, che si vorrebbe mettere ai margini, che si considera talvolta un po’ invecchiata, un po’ fuori della realtà viva della società. Le <span about="https://w3id.org/moro/enoam/data/131121/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha invece capacità di conoscere e approfondire, di essere protagonista della storia. Anche questo convegno dimostra la volontà di essere seri perché ci avvicina ad una costruttiva comprensione della realtà nella quale e sulla quale vogliamo operare con coerenza ideale. È una iniziativa seria, capace di corrispondere alle esigenze e agli interessi del Paese.</p><p class="paragraph" data-counter="6" id="p-6">Il tema del convegno è un richiamo a una realtà in movimento, un richiamo a quello che vi è di naturalmente nuovo nella società che si sviluppa ed avanza. Siamo un partito che vuol rendersi conto delle realtà nuove, che non ha paura di comprenderle, sicuro di avere in sé forze sufficienti per affrontarle, per essere il partito che il Paese richiede. Non siamo un partito vecchio e superato, ma un partito giovane che vuol camminare al passo della vita, e si muove e progredisce. Per questo sentiamo l’esigenza di una vivezza spirituale per corrispondere alla realtà, e di una attitudine del partito al rinnovamento delle istituzioni che questa società nuova richiede sia adottato per essere portata verso i suoi naturali umani obiettivi, e di una problematica aperta sulle forze politiche alle quali possa essere chiesta una collaborazione utile nell’interesse del Paese e quindi rispettosa sul terreno della vita democratica e che in nulla tocchi la capacità autonoma della <span about="https://w3id.org/moro/enoam/data/131121/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> a interpretare la realtà e agire in essa.</p><p class="paragraph" data-counter="7" id="p-7">È importante che anche in questi giorni siano stati confermati i permanenti obiettivi umani della nostra azione. C’è una realtà nuova con nuove esigenze, ma le finalità sono sempre le stesse. Dobbiamo registrare anche da quanto emerge da questo convegno la ricchezza del patrimonio ideale, la validità dell’impegno umano di libertà e di giustizia, di affermazione dei valori della vita.</p><p class="paragraph" data-counter="8" id="p-8">Abbiamo ritrovato questa ricchezza della <span about="https://w3id.org/moro/enoam/data/131121/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> in alcuni punti che ci hanno offerto una profonda, riposante meditazione su quei valori di fondo, i quali prima che nella nostra azione di partito sono nella nostra coscienza di cristiani. Non ci sono solo le novità politiche da affrontare, ma vi è anche l’approfondimento delle grandi forze ideali che ci consentono di operare efficacemente nella verità.</p><p class="paragraph" data-counter="9" id="p-9">Da qui esce un nuovo orientamento del partito, un discorso sull’adeguamento delle sue strutture alle realtà nuove e più vive che ci stanno davanti e che sarà sviluppato nelle sedi proprie; ma da qui esce anche una più intensa meditazione in vista dell’attività politica da svolgere nell’interesse del Paese, in un quadro più generale che guarda alla società italiana nelle sue componenti ideali e nei valori più profondi che in essa sono radicati.</p><ol id="curatorNotes"><li about="https://w3id.org/moro/enoam/data/131121/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giovanni Battista Scaglia (1910-2006), vicesegretario della Democrazia cristiana. <a href="#curatornote-ref-1">↑</a></li><li about="https://w3id.org/moro/enoam/data/131121/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> I Convegno nazionale di studio della Dc, San Pellegrino Terme 13-16 settembre 1961. L’intervento di Moro al primo convegno è riportato nel presente volume. <a href="#curatornote-ref-2">↑</a></li></ol></body></html>