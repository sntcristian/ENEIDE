<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.028" name="dcterms.relation"/><meta content="10.48678/unibo/aldomoro1.1.0.028" name="dcterms.identifier"/><meta content="Moro, Aldo, La settimana di studio, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.028." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>La settimana di studio</title>
<div id="mentionMeta"><meta about="https://w3id.org/moro/enoam/data/federazione-universitaria-cattolica-italiana" typeof="foaf:Organization"/><meta about="https://w3id.org/moro/enoam/data/federazione-universitaria-cattolica-italiana" content="Federazione Universitaria Cattolica Italiana" property="rdfs:label"/><meta about="https://w3id.org/moro/enoam/data/federazione-universitaria-cattolica-italiana" property="owl:sameAs" resource="http://www.wikidata.org/entity/Q3091708"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>La settimana di studio</h1><p class="paragraph" data-counter="1" id="p-1">Questa XII Settimana di Studio si è svolta in sereno raccoglimento, conservando la stessa linea delle consimili manifestazioni che l’hanno preceduta, cioè in uno spirito di preghiera, in uno studio serio e profondo, in un’atmosfera di fraternità che creava l’ambiente più propizio allo svolgimento dei lavori.</p><p class="paragraph" data-counter="2" id="p-2">Se volessi ora, al termine di queste giornate che non son passate senza lasciare una traccia profonda nell’animo nostro, indicare i caratteri più rilevanti della Settimana, potrei rifarmi appunto a questa salda unione degli animi e alla organica coerenza che sembrava legare tra loro tutte le manifestazioni della Settimana e, d’altra parte, queste alla vita di ogni giorno che sarebbe, tra non molto, ripresa.</p><p class="paragraph" data-counter="3" id="p-3">Si sentiva davvero tutta l’anima della <span about="https://w3id.org/moro/enoam/data/110028/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> nella caratteristica cordialità dei rapporti che si stabilivano tra i settimanalisti, fossero questi già abituati all’incontro fucino, ovvero vedessero per la prima volta in questa occasione la <span about="https://w3id.org/moro/enoam/data/110028/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> nel più vasto respiro della sua vita nazionale. Vecchi e nuovi fucini così fraternamente uniti in comunione di vita ci hanno fatto sentire tutto il conforto di questa magnifica continuità della vita della <span about="https://w3id.org/moro/enoam/data/110028/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span> che si rinnova, restando pur sempre la stessa.</p><p class="paragraph" data-counter="4" id="p-4">Ma c’era ancora, e mi par bello rilevarlo, un’unione ancora più vasta di animi; erano i compagni, restati nelle Associazioni, e pur tuttavia presenti in spirito alla manifestazione, tanto più presenti, quanto più chiara, attraverso lo svolgersi delle adunanze formative e delle meditazioni, si faceva l’idea della responsabilità del Dirigente verso la sua <span about="https://w3id.org/moro/enoam/data/110028/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span> e più nettamente si sentiva che il vivere la Settimana voleva dire in certo senso assolvere una responsabilità grave verso i compagni. Ai quali, appunto per questo, ci si sentiva allora più profondamente uniti.</p><p class="paragraph" data-counter="5" id="p-5">E accanto a questa unione degli animi, la continuità e la connessione delle singole manifestazioni della Settimana, le quali, pur trattando gli argomenti di studio diversi e pur risolvendosi in diverse manifestazioni di vita religiosa, erano tutte legate strettamente insieme: lo studio, quale ne fosse la direzione e l’oggetto, era ricerca ansiosa per il possesso della verità totale che dà luce alla vita, e la preghiera un rivivere questa ricerca, rivolta al possesso di Dio, nel colloquio col Signore, che si donava ormai all’intimità delle anime ricercanti la Verità. Tutto, della nostra vita, sembrava in quei momenti sistemato e tranquillo, sicché appena ci si poteva rendere conto che l’equilibrio potesse essere rotto dalla dura realtà della vita quotidiana e che potesse occorrere uno sforzo per rimettersi in una posizione di verità e di coerenza.</p><p class="paragraph" data-counter="6" id="p-6">E abbiamo sentito che la situazione spirituale che la Settimana di Studio aveva creata in noi sarebbe stata infeconda, se non avesse saputo portarci a mantenere, proprio nella vita, l’equilibrio, che è realizzazione del proprio possesso di verità, se non avessimo saputo approfittare di questa sosta spirituale per costruire, poi, idealmente la nostra vita, e tradurre questo insegnamento e questa formazione in un’esigenza da realizzare in essa.</p><p class="paragraph" data-counter="7" id="p-7">Fondamentalmente il valore formativo della Settimana può essere riassunto in questa accentuazione vivace del nostro senso di responsabilità, verso noi stessi, verso i compagni di <span about="https://w3id.org/moro/enoam/data/110028/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Associazione</span>, verso i compagni più lontani, ma pur vivamente presenti al nostro spirito. Ci attende ora quest’opera di costruzione personale e di azione intensa nella <span about="https://w3id.org/moro/enoam/data/110028/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, e, attraverso la <span about="https://w3id.org/moro/enoam/data/110028/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/federazione-universitaria-cattolica-italiana" typeof="deo:Reference">Fuci</span>, nell’ambiente esterno. E se è certo opera difficile e impegnativa, crediamo tuttavia di poter sperare che le nostre energie spirituali, ritemprate nelle giornate della Settimana, siano all’altezza di questo compito.</p><p>ALDO MORO</p></body></html>