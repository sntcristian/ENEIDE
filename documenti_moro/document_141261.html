<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.261" name="dcterms.relation"/><meta content="10.48678/unibo/aldomoro1.4.1.261" name="dcterms.identifier"/><meta content="Moro, Aldo, [Intervento alla consegna delle “stelle al merito” ai lavoratori pugliesi], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.261." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervento alla consegna delle “stelle al merito” ai lavoratori pugliesi]</title>
<div id="mentionMeta"><meta about="https://w3id.org/moro/enoam/data/giovanni-leone" typeof="foaf:Person"/><meta about="https://w3id.org/moro/enoam/data/giovanni-leone" content="Giovanni Leone" property="rdfs:label"/><meta about="https://w3id.org/moro/enoam/data/giovanni-leone" property="owl:sameAs" resource="http://www.wikidata.org/entity/Q1235"/><meta about="https://w3id.org/moro/enoam/data/giovanni-leone" content="giovanni-leone" property="wdt:P1986"/><meta about="https://w3id.org/moro/enoam/data/giovanni-leone" content="Leone, Giovanni" property="skos:prefLabel"/><meta about="https://w3id.org/moro/enoam/data/puglia" typeof="dcterms:Location"/><meta about="https://w3id.org/moro/enoam/data/puglia" content="Puglia" property="rdfs:label"/><meta about="https://w3id.org/moro/enoam/data/puglia" property="owl:sameAs" resource="http://www.wikidata.org/entity/Q1447"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1>[Intervento alla consegna delle “stelle al merito” ai lavoratori pugliesi]</h1><p class="paragraph" data-counter="1" id="p-1">«Questa giornata dedicata al ricordo del lavoro – ha detto il ministro degli Esteri on. Moro nel suo discorso al teatro Piccinni per la consegna delle “Stelle al merito” a 49 lavoratori pugliesi – è una sfida ad approfondire il valore del lavoro che si esprime nella vita sociale». Moro, che ha rappresentato il <span about="https://w3id.org/moro/enoam/data/141261/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-leone" typeof="deo:Reference">Capo dello Stato</span> nella manifestazione di lunedì per onorare, insieme ai decorandi della nostra <span about="https://w3id.org/moro/enoam/data/141261/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/puglia" typeof="deo:Reference">regione</span>, tutto il mondo del lavoro impegnato nello sforzo di progresso e di crescita civile e sociale, ha così proseguito:</p><p class="paragraph" data-counter="2" id="p-2">«Il lavoro è un’altissima espressione della dignità umana, rappresenta un’assunzione di responsabilità del singolo verso la collettività attraverso un impegno quotidiano svolto con profondo sacrificio, spesso con rischio non soltanto per acquisire i mezzi di vita per sé e la propria famiglia, ma per arricchire in generale la nostra comunità nazionale».</p><p class="paragraph" data-counter="3" id="p-3">A questo impegno il ministro Moro si è richiamato per sottolineare il contributo che il lavoro ed i lavoratori italiani offrono in tante parti del mondo in un periodo storico che vede l’idea comunitaria europea allargarsi a nuovi Stati, acquisire nuove, più convinte adesioni.</p><p class="paragraph" data-counter="4" id="p-4">In particolare Moro ha voluto rivolgere il suo saluto ed esprimere la sua ammirazione ai lavoratori pugliesi, «agli uomini di questa nostra terra generosa, vivace, ricca di grandi prospettive che oggi vediamo crescere, avviata sulla strada di un più diffuso progresso in forza delle iniziative e delle assunzioni di responsabilità da parte dello Stato».</p><p class="paragraph" data-counter="5" id="p-5">Concludendo, il ministro degli Esteri nel rinnovare ai decorandi i sentimenti sinceri di profonda solidarietà in riconoscimento della fatica e della fedeltà manifestate alle loro aziende ha detto: «Siamo con questi lavoratori, con tutti i lavoratori, ed insieme a loro immaginiamo che in un quadro di libertà, garantito nel nostro Paese, possa essere realizzato quel progresso sociale e civile che è nei voti di tutti noi» […].</p></body></html>