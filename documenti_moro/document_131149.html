<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.149" name="dcterms.relation"/><meta content="10.48678/unibo/aldomoro1.3.1.149" name="dcterms.identifier"/><meta content="Moro, Aldo, [Intervista al quotidiano L’Avvenire d’Italia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.149." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Intervista al quotidiano «L’Avvenire d’Italia»]</title>
<div id="mentionMeta"><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/napoli" typeof="dcterms:Location"/><meta about="https://w3id.org/moro/enoam/data/napoli" content="Napoli" property="rdfs:label"/><meta about="https://w3id.org/moro/enoam/data/napoli" property="owl:sameAs" resource="http://www.wikidata.org/entity/Q2634"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/papa-giovanni-xxiii" typeof="foaf:Person"/><meta about="https://w3id.org/moro/enoam/data/papa-giovanni-xxiii" content="Giovanni XXIII" property="rdfs:label"/><meta about="https://w3id.org/moro/enoam/data/papa-giovanni-xxiii" property="owl:sameAs" resource="http://www.wikidata.org/entity/Q23873"/><meta about="https://w3id.org/moro/enoam/data/papa-giovanni-xxiii" content="papa-giovanni-xxiii" property="wdt:P1986"/><meta about="https://w3id.org/moro/enoam/data/papa-giovanni-xxiii" content="Giovanni, X, X, I, I, I" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Intervista al quotidiano «L’Avvenire d’Italia»]</h1><p class="paragraph" data-counter="1" id="p-1"><u>1^ Domanda</u> – Nella sua replica a Napoli<sup><a href="#curatornote-1" id="curatornote-ref-1">[1]</a></sup> lei disse che la D.C. avrebbe intrapreso l’esperienza di cauta collaborazione con i socialisti, non solo per risolvere un problema di maggioranza parlamentare e per intraprendere un programma di più incisivo sviluppo, ma anche e soprattutto con la speranza di potere far accedere milioni di uomini alle responsabilità della costruzione e della difesa dello stato democratico. Fu quello uno dei momenti più alti e più nobili della discussione di Napoli. Facendo ora un primo bilancio della esperienza compiuta, al di là delle difficoltà incontrate al vertice, le sembra che quella speranza abbia avuto un principio di avveramento? Le sembra cioè di poter individuare, nella base socialista e negli orientamenti che di conseguenza si riflettono o potranno riflettersi negli organi dirigenti, una effettiva maturazione che avvicini questi milioni di uomini al nostro mondo civile e morale?</p><p class="paragraph" data-counter="2" id="p-2"><u>Risposta</u> – Il vero significato, significato politico nel senso più alto della parola, dell’esperimento di collaborazione con il <span about="https://w3id.org/moro/enoam/data/131149/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span> da noi avviato a <span about="https://w3id.org/moro/enoam/data/131149/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, è in quella prospettiva cui ebbi modo di riferirmi soprattutto nella mia replica alla fine del Congresso e che lei ha voluto ora cortesemente ricordare. Non si trattava e non si tratta di comporre una qualsiasi maggioranza, lasciando ai margini dello Stato democratico, in posizione fortemente polemica, distaccata ed eversiva vaste masse di popolo dominate direttamente dal <span about="https://w3id.org/moro/enoam/data/131149/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> o attratte nella sua orbita o vincolate da esso in senso massimalistico e protestatario. Si trattava e si tratta di offrire una prospettiva di partecipazione positiva, ordinata, efficace a quelle forze popolari, quali, in linea di principio, quelle socialiste, le quali rifiutano la pregiudiziale antidemocratica propria dei comunisti ed accettano e si propongono di approfondire i valori di libertà nella vita sociale e politica. Si tratta di offrire in cambio della protesta e del massimalismo la misura e la responsabilità; in cambio dell’azione eversiva un effettivo esercizio del potere democratico.</p><p class="paragraph" data-counter="3" id="p-3">Il passaggio dall’una posizione all’altra è certo lento, tormentato e difficile; il che spiega l’andamento graduale ed incerto del processo di autonomia socialista, con il quale indichiamo non solo il disancorarsi di quel partito dalla pressione e dalla suggestione del <span about="https://w3id.org/moro/enoam/data/131149/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, ma anche il progressivo emergere di una piena comprensione delle complesse esigenze della comunità nazionale (non di una sola classe cioè) e di quel senso di misura, di serietà e di responsabilità che abilita all’esercizio del potere. Queste innegabili difficoltà ed insieme l’importanza della posta in gioco e cioè una democrazia sicura per la ampiezza dei consensi sui quali è fondata, una comunità politica stabile per il senso di responsabilità e di autodisciplina delle categorie sociali in evoluzione, giustificano la vigilante attenzione ed anche l’impegno paziente con i quali i democratici italiani, ed in prima linea la D.C., hanno affrontato il problema. Questo spiega la formula di Governo sperimentata dopo il Congresso di <span about="https://w3id.org/moro/enoam/data/131149/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> e cioè la accettazione di un modo di contatto indiretto con il <span about="https://w3id.org/moro/enoam/data/131149/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span><sup><a href="#curatornote-2" id="curatornote-ref-2">[2]</a></sup>, prima che fossero date interamente quelle che noi chiamiamo le garanzie democratiche, prima cioè che la differenziazione, fatalmente polemica, a nostro avviso, nei confronti dei comunisti, si delineasse piena in tutti i settori ed a tutti i livelli; prima che potesse dirsi acquisita una vera e completa piattaforma comune sui grandi temi dirimenti della politica interna ed estera del paese. Questa iniziativa era intesa a favorire uno spostamento graduale dei socialisti sulle nuove posizioni di responsabilità democratica, aprendo una prospettiva e lasciando maturare le condizioni per il suo pieno concretarsi. Correlativamente per un’ovvia ragione di sicurezza nessuna leva del potere veniva consegnata ai socialisti, i quali del resto non l’avevano richiesta. Tutti i giudizi sulla situazione italiana, i quali vogliano essere seri, non possono non tener conto di questo grande e difficile obiettivo politico. Se si vuole invece adoperare un metro di mediocrità, appaiono ovvie l’impazienza e l’insoddisfazione. Essendo dunque questo che abbiamo descritto un fenomeno non di vertice (o non solo e non tanto di vertice), ma di base, capisco la sua curiosità di conoscere i riflessi dell’esperimento sui quadri e gli elettori del <span about="https://w3id.org/moro/enoam/data/131149/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>. Credo però che a questo punto, alla immediata vigilia delle elezioni<sup><a href="#curatornote-3" id="curatornote-ref-3">[3]</a></sup>, sarebbe imprudente esprimere sulla base di dati sommari e parziali un giudizio politico. Si può dire che questa maturazione è diversa da luogo a luogo in rapporto a complessi fattori; in alcune zone molto avanti, in altre frenata dalla pressione comunista o dal timore della concorrenza di quel partito. Le Giunte di Centro Sinistra hanno fatto in complesso buona prova, anche se in alcune zone (e non posso non ricordare <span about="https://w3id.org/moro/enoam/data/131149/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/bari" typeof="deo:Reference">Bari</span>) ci si è trovati di fronte ad ingiustificati fenomeni di massimalistica insofferenza ed impazienza. </p><p class="paragraph" data-counter="4" id="p-4"><u>2^ domanda</u>: La DC ha agito, ella ha detto più volte, con prudenza e coraggio: che cosa ha fatto in questa fine di legislatura<sup><a href="#curatornote-4" id="curatornote-ref-4">[4]</a></sup>, con più coraggio, e che cosa ha fatto con più prudenza?</p><p class="paragraph" data-counter="5" id="p-5"><u>Risposta</u>: Le componenti del coraggio e della prudenza sono entrate contestualmente, indissolubilmente a caratterizzare tutta l’azione politica svolta dal Congresso di <span about="https://w3id.org/moro/enoam/data/131149/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span> in poi. Si tratta di un atteggiamento complesso, direi, di uno stato d’animo che ha presidiato punto per punto la complessa esperienza cui abbiamo dato vita e che si è riflesso, come era naturale e giusto, sull’opinione pubblica come una spiegazione ragionata del disegno che veniva perseguito e come una garanzia che esso veniva controllato e tenuto entro i propri limiti ed il proprio significato originario. Posso dire, per quanto riguarda la mia posizione di sempre viva preoccupazione ed insieme di speranza, che il coraggio, il quale non è certamente mancato al mio partito, era condizionato, direi, era reso possibile dalla prudenza con la quale si era impegnati ad operare e si operava davvero, esplorando il terreno prima di muoversi e controllando il cammino passo passo. D’altra parte questa prudenza non era fine a se stessa, non era addormentatrice e paralizzante, ma era in funzione di impegnative decisioni e di un procedere, magari lento, ma in complesso veramente ardimentoso. Comunque, se si vuol mettere in evidenza aspetti diversi della nostra azione, nei quali sia prevalso l’uno o l’altro atteggiamento, posso dire che la decisione di nazionalizzare l’energia elettrica<sup><a href="#curatornote-5" id="curatornote-ref-5">[5]</a></sup>, in considerazione del carattere condizionante che ha questo settore sull’intera vita economica e sociale del paese, ci ha portato a resistere ad un’offensiva psicologica e politica di violenza senza pari e tanto più pesante e temibile, perché tendeva ad indicare un provvedimento di carattere eccezionale come l’inizio di una politica generale nuova di tipo collettivistico e come un cedimento definitivo al <span about="https://w3id.org/moro/enoam/data/131149/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista.</span> Abbiamo coraggiosamente resistito all’attacco, dando le nostre giustificazioni e chiarendo il significato, ed i limiti della nostra iniziativa. Debbo dare atto a questo proposito dell’appoggio disciplinato e cordiale che ci è venuto dai nostri Gruppi Parlamentari, espressione viva della <span about="https://w3id.org/moro/enoam/data/131149/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Un momento di consapevole prudenza invece è stata la decisione di non portare a compimento l’ordinamento regionale, che noi abbiamo ritenuto troppo importante ed impegnativo per essere contenuto di una convulsa fase di fine legislatura e per essere realizzato nell’ambito della formula fatalmente fragile e provvisoria della cauta sperimentazione. Per una riforma così importante e decisiva, abbiamo detto, è necessaria una maggioranza democratica organica al centro ed alla periferia, capace di neutralizzare la iniziativa disarticolante dei comunisti. La nostra battuta di arresto aveva del resto anche un valore simbolico; indicava la nostra vigile presenza, il nostro ruolo di partito di maggioranza di fronte ad una impostazione puntigliosa, mitologica e di mero prestigio quale era in quel momento quella del <span about="https://w3id.org/moro/enoam/data/131149/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>. Essa, tra l’altro, serviva a ricordare e serve a ricordare in questa vigilia elettorale che le situazioni di minor impegno, le forme di contatto sperimentale ed indiretto tra i partiti democratici ed il <span about="https://w3id.org/moro/enoam/data/131149/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>, giustificate per la difficoltà del cammino, non possono però protrarsi troppo a lungo e che, se si vuol dare uno sbocco positivo alla esperienza iniziata a <span about="https://w3id.org/moro/enoam/data/131149/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/napoli" typeof="deo:Reference">Napoli</span>, sono necessarie coraggiose decisioni del <span about="https://w3id.org/moro/enoam/data/131149/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito Socialista</span>, le quali consentano di configurare una piattaforma comune sui grandi temi della politica interna ed estera, ed anche la disponibilità socialista ad un colloquio serio e responsabile sui problemi economici e sociali, un colloquio nel quale non si cerchi di far rientrare il massimalismo estremista che si è dichiarato di voler abbandonare. La <span about="https://w3id.org/moro/enoam/data/131149/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> ha una così forte rappresentanza e responsabilità ed una esperienza di governo che le impongono di tenere ben ferme le sue posizioni e di continuare a dare delle garanzie fondamentali. Anche per questo aspetto, oltre che per l’obiettiva incertezza dei tempi e modi di evoluzione di un difficile processo politico, è necessario che l’elettorato confermi e consolidi la forza politica e contrattuale della <span about="https://w3id.org/moro/enoam/data/131149/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>.</p><p class="paragraph" data-counter="6" id="p-6"><u>3^ domanda</u>:</p><p class="paragraph" data-counter="7" id="p-7">	Che cosa vuol dirci, con particolare riferimento all’impegno politico dei cattolici italiani, sul significato e l’importanza della recente Enciclica “Pacem in terris” di Giovanni XXIII<sup><a href="#curatornote-6" id="curatornote-ref-6">[6]</a></sup>?</p><p class="paragraph" data-counter="8" id="p-8"><u>Risposta</u>:</p><p class="paragraph" data-counter="9" id="p-9">In quest’anno del Concilio<sup><a href="#curatornote-7" id="curatornote-ref-7">[7]</a></sup>, nel quale la Chiesa è più alta che mai nella considerazione attenta e rispettosa di tutti i popoli e nell’adesione fervida e devota dei credenti, il documento di Papa <span about="https://w3id.org/moro/enoam/data/131149/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/papa-giovanni-xxiii" typeof="deo:Reference">Giovanni XXIII</span>, nella sua altissima ispirazione, si pone come la traduzione coerente sul terreno dei rapporti sociali e politici dello spirito del Concilio; spirito di verità e di unità, invito alla tolleranza ed alla collaborazione, eccitazione del senso di responsabilità e di una ragione di efficace presenza dei credenti in ordine ad ogni problema umano ed in ispecie quello dell’ordine, del progresso, della giustizia e della pace. C’è a questo proposito un insegnamento vitale della Chiesa ed un complesso di risorse spirituali e religiose i quali vengono offerti al mondo, in modo sempre più efficace, per la risoluzione dei problemi del tempo, avendo presenti le più alte finalità ed il destino dell’uomo. È di estrema importanza che questa offerta ci sia, che sia pieno nell’ordine sociale e politico il senso di responsabilità dei fedeli; e che questa offerta, mi sia consentito dire, sia fatta con uno spirito così alto, con tanta autorità ed insieme con tanto distacco, con una così netta caratterizzazione ed insieme con così alto senso di vicinanza e di collaborazione. Ed è di estrema importanza, veramente un segno dei tempi, che una tale offerta di collaborazione, un tale complesso di dottrine e di risorse spirituali siano accolti con tanto rispetto, con tale assenza di riserve, con una tale sostanziale larghissima adesione. Si può dire che ad un mondo in attesa è dato quel che esso attende; ad un mondo diviso, scontento, insofferente ormai della sua divisione è dato un principio vero ed efficace di unità. Noi speriamo, noi siamo impegnati a fare in modo che il cammino così iniziato sia percorso fino in fondo. Per quanto riguarda gl’insegnamenti ed i moniti della importantissima Enciclica mi limiterò a rilevare la sua interna coerente unità; l’attentissima considerazione dell’uomo e dei suoi inalienabili diritti, l’affermazione rigorosa e strettamente vincolante delle ragioni della giustizia e della solidarietà nella vita sociale, i modi di un costruttivo rapporto nell’ambito delle varie comunità e quelli del tutto analoghi delle comunità politiche tra loro, la valorizzazione di una concreta comunità mondiale, l’invito al disarmo controllato, alla interdizione delle armi nucleari, alla distensione degli spiriti, alla pace del mondo. La vita sociale, così come il <span about="https://w3id.org/moro/enoam/data/131149/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/papa-giovanni-xxiii" typeof="deo:Reference">Sommo Pontefice</span> la configura, esclude la rivoluzione, ma è sì invece in perenne evoluzione, in perenne movimento verso il bene, la libertà, la giustizia e la pace. Con profonda gratitudine per essere fatti partecipi di una vicenda storica e di una esperienza religiosa di così vitale importanza e con estrema fermezza, noi terremo, come cattolici operanti nella vita politica, tutte le posizioni che l’alta parola di <span about="https://w3id.org/moro/enoam/data/131149/v1/mention-25" class="mention person" id="mention-25" property="dcterms:references" resource="https://w3id.org/moro/enoam/data/papa-giovanni-xxiii" typeof="deo:Reference">Giovanni XXIII</span> ci ha indicato.</p><p class="paragraph" data-counter="10" id="p-10"><u>4^ domanda</u>:</p><p class="paragraph" data-counter="11" id="p-11">	Con il miglioramento del tenore di vita si va facendo sempre più chiaro che il compito di una classe dirigente consapevole − e cristiana – non è solo quello di promuovere un più alto sviluppo economico, ma di perseguire, anche attraverso gli strumenti economici, fini di generale sviluppo civile, culturale e morale. Quali sono stati, nella trascorsa legislatura, i fatti positivi da questo punto di vista, e che cosa la Democrazia Cristiana pensa di fare in questo senso nella prossima legislatura (politica della cultura, politica scolastica, affermazione dei valori morali nella vita pubblica, ecc.?)</p><p class="paragraph" data-counter="12" id="p-12"><u>Risposta</u>:</p><p class="paragraph" data-counter="13" id="p-13">	Anche l’insegnamento dell’Enciclica, per ritornare ancora un momento su questo tema, è nel senso di un complesso ed organico sviluppo dei singoli e delle comunità. In una comunità più ricca e più giusta si tratta di rendere gli uomini, tutti gli uomini, specie quelli delle posizioni più lontane e più esposte, partecipi di tutti i beni, delle risorse della tecnica, della cultura, dello spirito, della vita civile e politica. Vogliamo insomma la generale ascesa degli uomini a livelli sempre più alti di preparazione e di ricchezza spirituale nella vita sociale. Per il passato desidero ricordare, tra l’altro, la legge sulla scuola media<sup><a href="#curatornote-8" id="curatornote-ref-8">[8]</a></sup> che, sia detto incidentalmente, nessuno ci ha strappato quasi che vi fosse incertezza nella <span about="https://w3id.org/moro/enoam/data/131149/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> circa la necessità di una larga scuola di base, aperta a tutti, diffusa largamente nel territorio nazionale, non assolutamente uniforme, ma capace di non accentuare ed anzi di attenuare le differenze sociali e di preparare tutti all’accesso ai gradi più alti dello studio ed alle più delicate funzioni sociali. Abbiamo ottenuto che in questa scuola fosse inserito lo studio del latino in una articolazione originale e che merita di essere sperimentata<sup><a href="#curatornote-9" id="curatornote-ref-9">[9]</a></sup>. Non si è trattato di un compromesso mediocre, ma di un ragionevole contemperamento di esigenze obiettivamente diverse, non già solo fatte valere da partiti diversi. La scuola, tutta la scuola, sarà oggetto di una particolarissima attenzione nella prossima legislatura, non rompendo, come si dice, con una tradizione di disinteresse, ma continuando ed approfondendo un’azione politica sempre tesa alla più larga preparazione tecnica, cultuale e spirituale della gioventù italiana. Sarà in discussione un nuovo e più organico piano della scuola che si viene già preparando, il nuovo ordinamento delle scuole secondarie superiori ormai improrogabile, il definitivo assetto delle Università nel senso della autonomia, della specializzazione, della più ravvicinata applicazione tecnica, di un maggiore ed unitario impegno di tutti coloro che vivono nella Università. Vogliamo costruire una scuola estremamente diffusa, sapientemente articolata, aperta veramente a tutti, più aderente alle esigenze della moderna società e dei suoi modi di sviluppo. Ma insieme vogliamo salvare, come un necessario coefficiente di armonico progresso, il vigoroso orientamento umanistico della scuola italiana. E nella scuola, ma non solo nella scuola, vogliamo promuovere una più intensa preparazione, una più viva partecipazione dei giovani alla vita di oggi anche in vista della vita di domani che li vedrà protagonisti. Favoriremo perciò l’associazionismo giovanile ed una partecipazione dei giovani allo studio dei loro problemi e alle iniziative atte a risolverli. Nel mondo dello Sport e dello spettacolo poi si propongono grandi problemi per una positiva utilizzazione di tutti gli elementi vitali che in essi possono riscontrarsi per la formazione umana completa dei giovani e in generale per l’accrescimento del patrimonio culturale e morale della comunità.</p><p class="paragraph" data-counter="14" id="p-14">Sappiamo bene che in questa materia vi è un delicato problema di contemperamento dei diritti di libertà di espressione e dei valori morali ed educativi<sup><a href="#curatornote-10" id="curatornote-ref-10">[10]</a></sup>. Noi sappiamo di dover avere sensibilità per entrambi questi aspetti, senza che mai passi in secondo piano per una sorta di timidezza e di conformismo, quella preoccupazione morale, non in forma repressiva soltanto, ma anche positiva, che deve essere propria della nostra aperta professione di fede cristiana, della responsabilità che assumiamo quale partito che esprime in modo unitario sul terreno politico i cattolici italiani. Tutti i valori morali e religiosi, tutte le esigenze proposte dalla coscienza cristiana del nostro paese e dall’elettorato cattolico, e soprattutto quelle relative ad una reale libertà e parità della scuola non statale, troveranno in noi la difesa più ferma e più convinta. Ci auguriamo che la forza politica generale della quale sarà fornito il nostro partito renda questa difesa la più efficace ed apportatrice di bene per il nostro paese. </p><ol id="curatorNotes"><li about="https://w3id.org/moro/enoam/data/131149/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> VIII Congresso nazionale della Dc, Napoli 27-31 gennaio 1962. Relazione e replica di Moro al congresso sono riportate nel presente volume. <a href="#curatornote-ref-1">↑</a></li><li about="https://w3id.org/moro/enoam/data/131149/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani IV (21 febbraio 1962 – 20 giugno 1963), basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-2">↑</a></li><li about="https://w3id.org/moro/enoam/data/131149/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni politiche si sarebbero svolte il 28 e 29 aprile 1963. <a href="#curatornote-ref-3">↑</a></li><li about="https://w3id.org/moro/enoam/data/131149/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> III Legislatura (12 giugno 1958 – 15 maggio 1963). <a href="#curatornote-ref-4">↑</a></li><li about="https://w3id.org/moro/enoam/data/131149/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il provvedimento di nazionalizzazione dell’energia elettrica era stato approvato con la Legge 6 dicembre 1962, n. 1643. <a href="#curatornote-ref-5">↑</a></li><li about="https://w3id.org/moro/enoam/data/131149/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta dell’enciclica di Giovanni XXIII, datata 11 aprile 1963. <a href="#curatornote-ref-6">↑</a></li><li about="https://w3id.org/moro/enoam/data/131149/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Concilio Vaticano II (11 ottobre 1962 - 8 dicembre 1965). <a href="#curatornote-ref-7">↑</a></li><li about="https://w3id.org/moro/enoam/data/131149/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con la Legge 31 dicembre 1962, n. 1859, fu istituita la scuola media unificata. <a href="#curatornote-ref-8">↑</a></li><li about="https://w3id.org/moro/enoam/data/131149/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dopo un aspro scontro parlamentare sul tema, l’accordo infine raggiunto prevedeva che l’insegnamento del latino fosse facoltativo al terzo anno ma obbligatorio per l’accesso agli studi superiori. <a href="#curatornote-ref-9">↑</a></li><li about="https://w3id.org/moro/enoam/data/131149/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con la Legge 21 aprile 1962, n. 161, fu riformata l’azione censoria relativa ai film, che per essere proiettati al pubblico necessitavano tuttavia del nulla osta del ministero del Turismo e spettacolo, previo parere vincolante delle commissioni di vigilanza. Con la stessa legge fu soppressa la censura nel teatro di prosa. <a href="#curatornote-ref-10">↑</a></li></ol></body></html>