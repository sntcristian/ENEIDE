<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.321" name="dcterms.relation"/><meta content="10.48678/unibo/aldomoro1.4.1.321" name="dcterms.identifier"/><meta content="Moro, Aldo, [Intervento alla presentazione di due volumi della Utet], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.321." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervento alla presentazione di due volumi della Utet]</title>
<div id="mentionMeta"><meta about="https://w3id.org/moro/enoam/data/carlo-verdelli" typeof="foaf:Person"/><meta about="https://w3id.org/moro/enoam/data/carlo-verdelli" content="Carlo Verde" property="rdfs:label"/><meta about="https://w3id.org/moro/enoam/data/carlo-verdelli" property="owl:sameAs" resource="http://www.wikidata.org/entity/Q3659944"/><meta about="https://w3id.org/moro/enoam/data/carlo-verdelli" content="Verde, Carlo" property="skos:prefLabel"/><meta about="https://w3id.org/moro/enoam/data/luigi-firpo" typeof="foaf:Person"/><meta about="https://w3id.org/moro/enoam/data/luigi-firpo" content="Luigi Firpo" property="rdfs:label"/><meta about="https://w3id.org/moro/enoam/data/luigi-firpo" property="owl:sameAs" resource="http://www.wikidata.org/entity/Q169708"/><meta about="https://w3id.org/moro/enoam/data/luigi-firpo" content="luigi-firpo" property="wdt:P1986"/><meta about="https://w3id.org/moro/enoam/data/luigi-firpo" content="Firpo, Luigi" property="skos:prefLabel"/><meta about="https://w3id.org/moro/enoam/data/giovanni-spadolini" typeof="foaf:Person"/><meta about="https://w3id.org/moro/enoam/data/giovanni-spadolini" content="Giovanni Spadolini" property="rdfs:label"/><meta about="https://w3id.org/moro/enoam/data/giovanni-spadolini" property="owl:sameAs" resource="http://www.wikidata.org/entity/Q332709"/><meta about="https://w3id.org/moro/enoam/data/giovanni-spadolini" content="giovanni-spadolini" property="wdt:P1986"/><meta about="https://w3id.org/moro/enoam/data/giovanni-spadolini" content="Spadolini, Giovanni" property="skos:prefLabel"/><meta about="https://w3id.org/moro/enoam/data/giorgio-amendola" typeof="foaf:Person"/><meta about="https://w3id.org/moro/enoam/data/giorgio-amendola" content="Giorgio Amendola" property="rdfs:label"/><meta about="https://w3id.org/moro/enoam/data/giorgio-amendola" property="owl:sameAs" resource="http://www.wikidata.org/entity/Q939831"/><meta about="https://w3id.org/moro/enoam/data/giorgio-amendola" content="giorgio-amendola" property="wdt:P1986"/><meta about="https://w3id.org/moro/enoam/data/giorgio-amendola" content="Amendola, Giorgio" property="skos:prefLabel"/><meta about="https://w3id.org/moro/enoam/data/francesco-traniello" typeof="foaf:Person"/><meta about="https://w3id.org/moro/enoam/data/francesco-traniello" content="Francesco Traniello" property="rdfs:label"/><meta about="https://w3id.org/moro/enoam/data/francesco-traniello" property="owl:sameAs" resource="http://www.wikidata.org/entity/Q63056030"/><meta about="https://w3id.org/moro/enoam/data/francesco-traniello" content="Traniello, Francesco" property="skos:prefLabel"/><meta about="https://w3id.org/moro/enoam/data/pietro-scoppola" typeof="foaf:Person"/><meta about="https://w3id.org/moro/enoam/data/pietro-scoppola" content="Pietro Scoppola" property="rdfs:label"/><meta about="https://w3id.org/moro/enoam/data/pietro-scoppola" property="owl:sameAs" resource="http://www.wikidata.org/entity/Q1025467"/><meta about="https://w3id.org/moro/enoam/data/pietro-scoppola" content="pietro-scoppola" property="wdt:P1986"/><meta about="https://w3id.org/moro/enoam/data/pietro-scoppola" content="Scoppola, Pietro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervento alla presentazione di due volumi della Utet]</h1><p class="paragraph" data-counter="1" id="p-1">Desidero innanzitutto ringraziare insieme ai suoi collaboratori il prof. <span about="https://w3id.org/moro/enoam/data/141321/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/carlo-verdelli" typeof="deo:Reference">Verde</span><sup><a href="#curatornote-1" id="curatornote-ref-1">[1]</a></sup>, il quale presiede, con intelligenza e dedizione, alle sorti della Unione Tipografica Editrice Torinese, per l’invito di questa sera. Alla sua gentilezza e benevolenza debbo l’onore di essere chiamato anch’io a presentare e salutare questa storia delle idee politiche, economiche e sociali di cui sono stati appena pubblicati due volumi a cura della benemerita Editrice torinese. Quale titolo infatti potrei vantare per la mia partecipazione all’incontro di oggi, se non quello, assai modesto in verità di fronte ad una così vasta e penetrante ricostruzione storica, di essere un modesto operatore politico, benché, nella misura del possibile, attento al significato di ciò che avviene, di ciò che è accaduto ed al patrimonio, appunto, delle idee che generano queste esperienze e ne sono insieme determinate ed arricchite? Ecco, ho dalla mia questa sola ragione, che il prof. <span about="https://w3id.org/moro/enoam/data/141321/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/carlo-verdelli" typeof="deo:Reference">Verde</span> ha voluto ricordare come fondamento della sua amichevole sollecitazione. Non sono dunque io che posso presentare gli interessanti volumi. È compito questo di altri, che saluto con la più grande deferenza, il collega, onorevole <span about="https://w3id.org/moro/enoam/data/141321/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/giorgio-amendola" typeof="deo:Reference">Amendola</span><sup><a href="#curatornote-2" id="curatornote-ref-2">[2]</a></sup>, il sen. <span about="https://w3id.org/moro/enoam/data/141321/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giovanni-spadolini" typeof="deo:Reference">Spadolini</span><sup><a href="#curatornote-3" id="curatornote-ref-3">[3]</a></sup>, insigne storico e politico, l’illustre prof. <span about="https://w3id.org/moro/enoam/data/141321/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/luigi-firpo" typeof="deo:Reference">Firpo</span><sup><a href="#curatornote-4" id="curatornote-ref-4">[4]</a></sup> che ha diretto, da par suo, questa bella raccolta di scritti storici.</p><p class="paragraph" data-counter="2" id="p-2">A me basterà dire brevi parole di schietto apprezzamento, od anzi di ammirazione, per quel che emerge anche solo scorrendo queste nitide pagine, anche solo soffermandosi, quasi a caso, sull’uno o l’altro brano dei saggi che abbiamo dinanzi, sintesi organica, attraente, viva, attualissima non dei fatti, ma proprio delle idee politiche, economiche e sociali che hanno dominato questi due secoli, si sono compenetrate nella storia civile e ne hanno contrassegnato il significato profondo. E vorrei sottolineare della lungimirante iniziativa dell’Utet il senso: non già un’arida e fredda ricostruzione storica, ma una meditazione tutta riferita al presente, tutta orientata verso di noi come un patrimonio di consapevolezza messo a disposizione di un’epoca, come quella che viviamo, per spiegarne le difficoltà, le tensioni e le aspirazioni ed indirizzarla ad una sintesi costruttiva e ad uno sbocco positivo.</p><p class="paragraph" data-counter="3" id="p-3">Ci è dato così di cogliere la radice dei nostri problemi, quelli che oggi ci travagliano ed ai quali siamo chiamati a dare soluzione nella ricca o varia società democratica nella quale siamo inseriti. Gli sforzi, gli scontri, i superamenti, le chiarificazioni, gli avvicinamenti, in una parola le sofferte esperienze che hanno preparato il nostro tempo, sono ora dinanzi a noi ed in termini, in complesso, oggettivi tanto quanto può esserlo una sistemazione storica. È evidente la passione di chi ha pensato ed operato prima di noi, la visione del mondo, la fermezza dei propositi, la spinta verso il futuro.</p><p class="paragraph" data-counter="4" id="p-4">Una storia, interpretata e raccontata, nei suoi motivi essenziali, a così alto livello, non può che essere, in qualche misura, pacificatrice. Come non comprendere allora le ragioni di fondo delle cose. Essa è, dunque, illuminante. Ma noi non siamo pacificati nel senso che abbiamo tuttora il nostro dovere da compiere, la nostra testimonianza da dare, le nostre tesi da sostenere, la nostra parte da fare. Non siamo storicamente fuori del gioco, ma nel gioco. Non possiamo rinunciare a questo impegno, ma è pur possibile sentirsi arricchiti e rasserenati da siffatta consapevolezza.</p><p class="paragraph" data-counter="5" id="p-5">Non è di queste idee molteplici, le quali segnano il cammino della storia, che vive la democrazia; non è su queste idee molteplici che è fondata la democrazia? Questo è il nostro sistema; la comune accettazione di esso assicura la pace politica nella quale si compie indisturbata la dialettica delle posizioni, degli interessi e degli ideali.</p><p class="paragraph" data-counter="6" id="p-6">E vorrei ricordare, tra tante cose pregevoli, i saggi interessanti e vivi di <span about="https://w3id.org/moro/enoam/data/141321/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/francesco-traniello" typeof="deo:Reference">Francesco Traniello</span><sup><a href="#curatornote-5" id="curatornote-ref-5">[5]</a></sup> e <span about="https://w3id.org/moro/enoam/data/141321/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/pietro-scoppola" typeof="deo:Reference">Pietro Scoppola</span><sup><a href="#curatornote-6" id="curatornote-ref-6">[6]</a></sup>, nei quali è detto attraverso quali difficoltà ed incertezze, ma come sospinti da una forza irresistibile, i cattolici si siano accostati alla democrazia; un contatto non occasionale e marginale, ma profondo ed essenziale<sup><a href="#curatornote-7" id="curatornote-ref-7">[7]</a></sup>.</p><p class="paragraph" data-counter="7" id="p-7">Anche per la mia parte politica la libertà è bene supremo ed indisponibile, da difendere sempre e soprattutto oggi.</p><ol id="curatorNotes"><li about="https://w3id.org/moro/enoam/data/141321/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Carlo Verde (1895-1985), dal 1945 era amministratore delegato e presidente di Utet. <a href="#curatornote-ref-1">↑</a></li><li about="https://w3id.org/moro/enoam/data/141321/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giorgio Amendola (1907-1980), partigiano, giornalista ed esponente politico del Partito comunista italiano.] <a href="#curatornote-ref-2">↑</a></li><li about="https://w3id.org/moro/enoam/data/141321/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Giovanni Spadolini (1925-1994), docente ed esponente politico del Partito repubblicano italiano.  <a href="#curatornote-ref-3">↑</a></li><li about="https://w3id.org/moro/enoam/data/141321/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Luigi Firpo (1915-1989), docente, fondò la collana <em>Storia delle idee politiche</em>, <em>economiche e sociali</em> della Utet.  <a href="#curatornote-ref-4">↑</a></li><li about="https://w3id.org/moro/enoam/data/141321/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Francesco Traniello (1936-), docente. <a href="#curatornote-ref-5">↑</a></li><li about="https://w3id.org/moro/enoam/data/141321/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Pietro Scoppola (1926-2007), docente. <a href="#curatornote-ref-6">↑</a></li><li about="https://w3id.org/moro/enoam/data/141321/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento di Moro è ai saggi di F. Traniello, <em>Cattolicesimo e società moderna. Dal 1848 alla «Rerum Novarum»</em>, in <em>Storia delle idee politiche, economiche e sociali</em>, diretta da L. Firpo, Torino, Utet, 1972, vol. V, pp. 551-565, e di P. Scoppola, <em>La democrazia nel pensiero cattolico del Novecento</em>, in <em>Storia delle idee politiche, economiche e sociali</em>, diretta da L. Firpo, vol. VI, Torino, Utet, 1972, pp. 109-190. <a href="#curatornote-ref-7">↑</a></li></ol></body></html>