<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.043" name="dcterms.relation"/><meta content="10.48678/unibo/aldomoro1.2.1.043" name="dcterms.identifier"/><meta content="Moro, Aldo, [Il diritto di istruzione. I principi dei rapporti sociali (culturali)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.043." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il diritto di istruzione.  I principi dei rapporti sociali (culturali)]</title>
<div id="mentionMeta"><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/ottavio-mastrojanni" typeof="foaf:Person"/><meta about="https://w3id.org/moro/enoam/data/ottavio-mastrojanni" content="Ottavio Mastrojanni" property="rdfs:label"/><meta about="https://w3id.org/moro/enoam/data/ottavio-mastrojanni" property="owl:sameAs" resource="http://www.wikidata.org/entity/Q13656663"/><meta about="https://w3id.org/moro/enoam/data/ottavio-mastrojanni" content="Mastrojanni, Ottavio" property="skos:prefLabel"/><meta about="https://w3id.org/moro/enoam/data/umberto-tupini" typeof="foaf:Person"/><meta about="https://w3id.org/moro/enoam/data/umberto-tupini" content="Umberto Tupini" property="rdfs:label"/><meta about="https://w3id.org/moro/enoam/data/umberto-tupini" property="owl:sameAs" resource="http://www.wikidata.org/entity/Q4003498"/><meta about="https://w3id.org/moro/enoam/data/umberto-tupini" content="umberto-tupini" property="wdt:P1986"/><meta about="https://w3id.org/moro/enoam/data/umberto-tupini" content="Tupini, Umberto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il diritto di istruzione.  I principi dei rapporti sociali (culturali)]</h1><p class="paragraph" data-counter="1" id="p-1">[L’onorevole Moro] Crede<sup><a href="#curatornote-1" id="curatornote-ref-1">[1]</a></sup> che si possa venire incontro ai desideri dell'onorevole <span about="https://w3id.org/moro/enoam/data/121043/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-2" id="curatornote-ref-2">[2]</a></sup> non appena si sarà giunti ad una conclusione circa l'articolo esame.</p><p class="paragraph" data-counter="2" id="p-2">[L’onorevole Moro] Propone<sup><a href="#curatornote-3" id="curatornote-ref-3">[3]</a></sup> che l'inciso e l'articolo siano discussi contemporaneamente, in modo da fissare nel corso della discussione i principi a cui ci si vuole ispirare nell'uno e nell'altro tema. In un secondo tempo ci si potrà mettere d'accordo sull'ordine della votazione.</p><p class="paragraph" data-counter="3" id="p-3">[L’onorevole Moro] Premette<sup><a href="#curatornote-4" id="curatornote-ref-4">[4]</a></sup> che da parte sua non vi è alcuna difficoltà ad accettare l'inciso pregiudiziale al quale aveva accennato l'onorevole <span about="https://w3id.org/moro/enoam/data/121043/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> e che riguardava il potere dello Stato di dettare norme generali in materia di istruzione e la sua vigilanza sul buon andamento degli studi.</p><p class="paragraph" data-counter="4" id="p-4">Per quanto riguarda l'articolo proposto dall'onorevole <span about="https://w3id.org/moro/enoam/data/121043/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-5" id="curatornote-ref-5">[5]</a></sup>, propone alcune modifiche. Dove è scritto: «scuole private», sostituire «scuole non statali», dizione che ritiene più corretta, in quanto nell'attuale legislazione la scuola privata rappresenta una sottospecie della scuola non statale; dove si dice «assicurare una libertà effettiva», dire invece: «deve assicurare una libertà effettiva»; alla dizione: «controllate dallo Stato», sostituire: «a tenore dell'ordinamento scolastico»; e infine dopo le parole: «tutte le provvidenze statali a favore degli alunni capaci e meritevoli», aggiungere l'inciso: «a qualsiasi scuola appartengano». </p><p class="paragraph" data-counter="5" id="p-5">[L’onorevole Moro] Dichiara<sup><a href="#curatornote-6" id="curatornote-ref-6">[6]</a></sup> che si tratta di ragioni di indole psicologica, essendo chiaro che le condizioni didattiche non posso essere stabilite se non dallo Stato. Fa presente che da parte sua non vi è alcuna intenzione di cambiare la sostanza della disposizione; ma l’onorevole <span about="https://w3id.org/moro/enoam/data/121043/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> si deve rendere conto che gli ambienti sociali rappresentati dalla <span about="https://w3id.org/moro/enoam/data/121043/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">democrazia cristiana</span> hanno desiderio di una larghezza maggiore e di una maggiore libertà. Ora, dicendo: «ordinamento scolastico», espressione che richiama il potere dello Stato nei confronti della scuola statale e non statale, si raggiunge lo stesso risultato, adottando una dizione che incontrerà senza dubbio una maggiore simpatia.</p><p class="paragraph" data-counter="6" id="p-6">[L’onorevole Moro] Osserva<sup><a href="#curatornote-7" id="curatornote-ref-7">[7]</a></sup> che, dal punto di vista sostanziale, non ha nulla da obiettare circa l'espressione: «a parità di condizioni didattica», in quanto che si stabilisce un criterio di paragone tra le due scuole e si dice che entrambe debbono soddisfare ad esigenze fondamentali in ordine alle condizioni didattiche.</p><p class="paragraph" data-counter="7" id="p-7">Ritiene che l'onorevole <span about="https://w3id.org/moro/enoam/data/121043/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> possa essere del pari soddisfatto, poiché si garantiscono tutte le esigenze alle quali egli tiene, anche facendo riferimento all'ordinamento scolastico, anziché al controllo dello Stato. Infatti, vi è piena validità didattica tra un ordine di scuole e l'altro, e il rinvio, per assicurare la parità di trattamento, all'ordinamento scolastico che è fissato dallo Stato; con la qual cosa si ammette in linea di principio l'intervento dello Stato per accertare, nelle forme che sembreranno di volta in volta opportune, la continua sussistenza di quella parità di condizioni didattiche che è fondamento per la parità di trattamento. </p><p class="paragraph" data-counter="8" id="p-8">[L’onorevole Moro] Ripete<sup><a href="#curatornote-8" id="curatornote-ref-8">[8]</a></sup> che l'emendamento è ispirato soltanto da una considerazione di carattere psicologico e che non vi sono sottintesi di sorta. </p><p class="paragraph" data-counter="9" id="p-9">[L’onorevole Moro] Replica<sup><a href="#curatornote-9" id="curatornote-ref-9">[9]</a></sup> che se l'ordinamento scolastico abolisse l'ufficio ispettivo, non ci sarebbe nessuna obiezione da fare.</p><p class="paragraph" data-counter="10" id="p-10">[L’onorevole Moro] Chiarisce<sup><a href="#curatornote-10" id="curatornote-ref-10">[10]</a></sup> all'onorevole <span about="https://w3id.org/moro/enoam/data/121043/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-11" id="curatornote-ref-11">[11]</a></sup> che l'espressione: «libertà», ricorrente tanto nel primo comma come nel capoverso dell'articolo, assume rispettivamente due significati diversi. Nella prima parte si dice che la scuola privata è libera: si tratta cioè dei poteri giuridici, della potestà della scuola privata. Quando invece si dice nel capoverso: «libertà effettiva», si vuole intendere la modalità dell'esistenza in atto della scuola. </p><p class="paragraph" data-counter="11" id="p-11">È favorevole al mantenimento della prima parte proposta dall'onorevole <span about="https://w3id.org/moro/enoam/data/121043/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span> e domanda agli onorevoli <span about="https://w3id.org/moro/enoam/data/121043/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span> e <span about="https://w3id.org/moro/enoam/data/121043/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> la loro opinione in ordine agli altri emendamenti da lui proposti, cioè: la sostituzione delle parole: «non statale», all'altra: «privata»; «deve assicurare» in luogo di: «assicura»; «deve garantire», in luogo di «garantire» e da ultimo l’aggiunta «a qualsiasi scuola appartengano». </p><p class="paragraph" data-counter="12" id="p-12">[L’onorevole Moro] Dichiara<sup><a href="#curatornote-12" id="curatornote-ref-12">[12]</a></sup> che il successivo articolo proposto è concordato e pertanto potrebbe essere messo in discussione.</p><p class="paragraph" data-counter="13" id="p-13">[L’onorevole Moro] Chiarisce<sup><a href="#curatornote-13" id="curatornote-ref-13">[13]</a></sup> che si è voluto dire che ogni cittadino ha diritto all'istruzione, senza altra condizione che quella dell'attitudine e del profitto, cioè prescindendo dalla appartenenza a un determinato ambiente sociale o ad una particolare condizione economica. </p><p class="paragraph" data-counter="14" id="p-14">[L’onorevole Moro] Chiarisce<sup><a href="#curatornote-14" id="curatornote-ref-14">[14]</a></sup> i motivi che lo hanno indotto a non sottoscrivere l'articolo proposto dall'onorevole <span about="https://w3id.org/moro/enoam/data/121043/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span>, osservando che in esso da una parte si ripete il concetto già espresso nell'ultimo comma dell'articolo precedentemente approvato, nel quale si afferma che le borse di studio sono assegnate mediante pubblici concorsi, e dall’altra si fa un accenno all'attività scolastica per permettere che questa attività educativa e di istruzione giunga fino a tutti i ceti popolari. Dichiara che l'idea che l'istruzione debba essere estesa a tutto il popolo lo trova consenziente, come pure quella che lo Stato debba porre in essere ogni attività allo scopo di dare una cultura, nei limiti del possibile, a tutti i cittadini, ma per quanto riguarda le parole «svolgerà con l'assistenza di enti locali e per mezzo delle autorità centrali e periferiche un piano di struttura scolastica…» ebbe a fare a suo tempo delle riserve che intende mantenere. </p><p class="paragraph" data-counter="15" id="p-15">Ritiene che si potrebbe dall'articolo proposto enucleare una parte suscettibile di incontrare il consenso di tutti i commissari, la quale ribadisca il principio di una estensione della cultura e dell'istruzione tale da permettere a tutti i cittadini, anche a coloro che si avviino al lavoro manuale, di attendere a questo lavoro con una più completa preparazione, in un senso largo, umanistico.</p><p class="paragraph" data-counter="16" id="p-16">Se si vuole quindi confermare in questa sede che tutti i cittadini, anche se non possono giungere ai più alti gradi di istruzione, devono avere una formazione adeguata nel piano tecnico ed umano, egli non potrà che essere d'accordo, a patto che non vi sia un richiamo ad una pianificazione strutturale dell'attività scolastica. </p><p class="paragraph" data-counter="17" id="p-17">[L’onorevole Moro] Risponde<sup><a href="#curatornote-15" id="curatornote-ref-15">[15]</a></sup> all’onorevole <span about="https://w3id.org/moro/enoam/data/121043/v1/mention-27" class="mention person" id="mention-27" property="dcterms:references" resource="https://w3id.org/moro/enoam/data/ottavio-mastrojanni" typeof="deo:Reference">Mastrojanni</span><sup><a href="#curatornote-16" id="curatornote-ref-16">[16]</a></sup>, richiamandosi alle dichiarazioni dell’onorevole <span about="https://w3id.org/moro/enoam/data/121043/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span>, alle quali si è anche egli associato, rilevando che la scuola post-elementare non dovrebbe essere una continuazione della scuola elementare, ma che, appena sarà possibile, si creerà una scuola con una particolare fisionomia. </p><p class="paragraph" data-counter="18" id="p-18">Per quanto riguarda il nuovo articolo proposto dall’onorevole <span about="https://w3id.org/moro/enoam/data/121043/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span>, dichiara di non essere d’accordo col <span about="https://w3id.org/moro/enoam/data/121043/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/umberto-tupini" typeof="deo:Reference">Presidente</span><sup><a href="#curatornote-17" id="curatornote-ref-17">[17]</a></sup>, poiché ritiene che la materia dell’articolo in esame debba rientrare nell’argomento della scuola. Ci si è preoccupati dell’alta cultura in un senso molto largo, e non si rivolge ancora tutta l’attenzione alla esigenza di diffondere in mezzo al popolo l’istruzione. L’obiezione da lui sollevata riguardava soltanto la pianificazione come tale. Si dichiara invece d’accordo con l’onorevole <span about="https://w3id.org/moro/enoam/data/121043/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span> circa l’opportunità che vi sia una norma che impegni lo Stato a favorire l’iniziativa dell’istruzione popolare. </p><p class="paragraph" data-counter="19" id="p-19">Poiché quello che si fonda è uno Sato sociale, come è stato dichiarato fin da principio, è opportuno inserire nella Costituzione una dichiarazione sul favore che lo Stato deve accordare a queste iniziative. Ritiene che una formula in proposito possa essere concordata. </p><p class="paragraph" data-counter="20" id="p-20">[L’onorevole Moro] Propone<sup><a href="#curatornote-18" id="curatornote-ref-18">[18]</a></sup> che si tolgano le parole «a sua disposizione» e si dica semplicemente: «Lo Stato deve diffondere con ogni mezzo la cultura popolare e professionale e favorire in tal senso le private iniziative».</p><ol id="curatorNotes"><li about="https://w3id.org/moro/enoam/data/121043/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul secondo comma del secondo articolo proposto dai relatori (lo stesso Moro e l’onorevole Concetto Marchesi): «Lo Stato detta le norme generali in materia di istruzione e vigila sull’andamento degli studi». L’onorevole Marchesi spera che si possa raggiungere un accordo sull’articolo discusso nella seduta precedente per poi votare l’articolo ora in discussione.  <a href="#curatornote-ref-1">↑</a></li><li about="https://w3id.org/moro/enoam/data/121043/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-2">↑</a></li><li about="https://w3id.org/moro/enoam/data/121043/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro propone che si discuta congiuntamente il nuovo comma e l’inciso dell’articolo precedente rimasto in sospeso. L’inciso riguarda il diritto e il dovere dello Stato alla vigilanza sull’andamento degli studi.  <a href="#curatornote-ref-3">↑</a></li><li about="https://w3id.org/moro/enoam/data/121043/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sulla proposta di articolo avanzata dall’onorevole Palmiro Togliatti: «La scuola privata è libera ed ha pieno diritto alla libertà di insegnamento. La legge, nel fissare i diritti e gli obblighi della scuola privata e nel determinare i requisiti per la sua parificazione, le assicura una libertà effettiva e, a parità di condizioni didattiche controllate dallo Stato, garantisce agli alunni degli istituti privati parità di trattamento. Tutte le provvidenze statali a favore degli alunni capaci e meritevoli sono conferite mediante pubblici concorsi». <a href="#curatornote-ref-4">↑</a></li><li about="https://w3id.org/moro/enoam/data/121043/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-5">↑</a></li><li about="https://w3id.org/moro/enoam/data/121043/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro risponde alla domanda dell’onorevole Concetto Marchesi riguardo alle ragioni della richiesta di sostituzione della dizione «controllate dallo Stato» con «a tenore dell’ordinamento scolastico», da lui ritenuta più incerta. <a href="#curatornote-ref-6">↑</a></li><li about="https://w3id.org/moro/enoam/data/121043/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro ribadisce la propria posizione di fronte alle perplessità dell’onorevole Concetto Marchesi.  <a href="#curatornote-ref-7">↑</a></li><li about="https://w3id.org/moro/enoam/data/121043/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo sul medesimo tema alle obiezioni dell’onorevole Palmiro Togliatti.  <a href="#curatornote-ref-8">↑</a></li><li about="https://w3id.org/moro/enoam/data/121043/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interloquisce con l’onorevole Concetto Marchesi in merito all’ufficio ispettivo.  <a href="#curatornote-ref-9">↑</a></li><li about="https://w3id.org/moro/enoam/data/121043/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo alle obiezioni dell’onorevole Mario Cevolotto circa la formulazione della proposta dell’onorevole Palmiro Togliatti.  <a href="#curatornote-ref-10">↑</a></li><li about="https://w3id.org/moro/enoam/data/121043/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-11">↑</a></li><li about="https://w3id.org/moro/enoam/data/121043/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene aprendo la discussione sull’articolo concordato dai relatori: «La scuola è aperta al popolo. Ogni cittadino ha diritto a tutti i gradi di istruzione, Senza altra condizione che quella dell’attitudine e del profitto. La Repubblica detta le norme le quali, mediante borse di studio, sussidi alle famiglie ed altre provvidenze, garantiscono ai più capaci e meritevoli l’esercizio di tale diritto. L’insegnamento primario e post-elementare, da impartire in otto anni, è obbligatorio e gratuito, almeno fino al quattordicesimo anno di età». <a href="#curatornote-ref-12">↑</a></li><li about="https://w3id.org/moro/enoam/data/121043/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo all’onorevole Ottavio Mastrojanni, il quale chiede di chiarire cosa si intenda con le parole «attitudine» e «profitto». <a href="#curatornote-ref-13">↑</a></li><li about="https://w3id.org/moro/enoam/data/121043/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene precisando la propria opposizione alla proposta di articolo in discussione presentata dal solo onorevole Concetto Marchesi: «Lo Stato, favorendo con premi e sovvenzioni le migliori iniziative private, stabilirà e svolgerà, con l’assistenza di enti locali e per mezzo delle autorità centrali e periferiche, un piano di struttura scolastica diretto ad integrare e ad estendere l’istruzione popolare». <a href="#curatornote-ref-14">↑</a></li><li about="https://w3id.org/moro/enoam/data/121043/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene rispondendo alle obiezioni dell’onorevole Ottavio Mastrojanni sulla istruzione garantita sino al quattordicesimo anno di età e a quelle del presidente Umberto Tupini, il quale sostiene che il tema non sia di competenza costituzionale. <a href="#curatornote-ref-15">↑</a></li><li about="https://w3id.org/moro/enoam/data/121043/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Ottavio Mastrojanni (1896-1957), avvocato, politico, deputato all’Assemblea costituente per il gruppo del Fronte liberale democratico dell’Uomo qualunque. <a href="#curatornote-ref-16">↑</a></li><li about="https://w3id.org/moro/enoam/data/121043/v1/curatornote-17" class="" id="curatornote-17" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il presidente è Umberto Tupini (1889-1973), avvocato, politico, deputato all’Assemblea costituente per il gruppo democratico cristiano. Si veda la voce del DBI, a firma Federico Mazzei, vol. 97, 2020. <a href="#curatornote-ref-17">↑</a></li><li about="https://w3id.org/moro/enoam/data/121043/v1/curatornote-18" id="curatornote-18" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sulla formulazione dell’articolo proposto dall’onorevole Ottavio Mastrojanni e rivisto dal presidente Umberto Tupini: «Lo Stato deve diffondere con ogni mezzo a sua disposizione la cultura popolare e professionale e favorire in tal senso le private iniziative». <a href="#curatornote-ref-18">↑</a></li></ol></body></html>