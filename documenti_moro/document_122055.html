<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.055" name="dcterms.relation"/><meta content="10.48678/unibo/aldomoro1.2.2.055" name="dcterms.identifier"/><meta content="Moro, Aldo, [Per i professori universitari perseguitati per ragioni razziali], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.055." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Per i professori universitari perseguitati per ragioni razziali]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Per i professori universitari perseguitati per ragioni razziali]</h1><p class="paragraph" data-counter="1" id="p-1">Con<sup><a href="#curatornote-1" id="curatornote-ref-1">[1]</a></sup> il decreto legislativo luogotenenziale 5 aprile 1945, n. 238, ai professori universitari che erano stati esonerati dal servizio per ragioni razziali fu accordato di restare in servizio al di là del 70° anno di età e precisamente fino al 75° anno. Successivamente, con il decreto legislativo 26 ottobre 1947, n. 1251, si stabiliva per tutti i professori universitari una posizione particolare – quella del «fuori ruolo» – che aveva decorrenza dal 70° al 75° anno di età. In questo periodo i professori non coprono delle cattedre, ma hanno taluni obblighi e diritti nell’ambito della loro facoltà.</p><p class="paragraph" data-counter="2" id="p-2">Nello stabilire questa posizione di fuori ruolo per un quinquennio per tutti i professori universitari si dimenticò, probabilmente per una svista, di stabilire che il quinquennio di fuori ruolo decorresse, per coloro che avevano subito persecuzioni razziali, non già dal 70° ma dal 75° anno, al quale essi possono giungere mediante la loro normale attività di servizio quale corrispettivo del periodo in cui furono esonerati dall’insegnamento.</p><p class="paragraph" data-counter="3" id="p-3">La mia proposta di legge tende a colmare questa lacuna ed a stabilire che i professori che subirono persecuzioni razziali vedono decorrere il quinquennio di fuori ruolo non dal 70°, ma dal 75° anno. Sicché con la presente proposta di legge si viene quindi a rendere giustizia a questi professori. Essi, con il restare in servizio fino al settantacinquesimo anno di età, compensano il periodo in cui furono esonerati dal servizio per ragioni razziali; e poi vengono a godere dei cinque anni di fuori ruolo, così come tutti gli altri professori.</p><p class="paragraph" data-counter="4" id="p-4">Invece, allo stato attuale della legislazione essi perderebbero il quinquennio di fuori ruolo, in quanto dal settantesimo al settantacinquesimo anno di età sarebbero sì mantenuti in servizio, ma nella posizione di professori di ruolo, con tutti gli obblighi inerenti a questa qualità e sempre a compenso del periodo di esonero per ragioni razziali.</p><p class="paragraph" data-counter="5" id="p-5">Confido che questa proposta di legge possa essere ora presa in considerazione dalla Camera, e poi approvata. L’onere che essa comporta è veramente minimo ed essa è poi giustificata da una evidente ragione di giustizia, e da un riconoscimento doveroso nei confronti di coloro che, rappresentanti dell’alta cultura, furono allontanati dal servizio e privati della possibilità di insegnare per un periodo di tempo abbastanza lungo.</p><ol id="curatorNotes"><li about="https://w3id.org/moro/enoam/data/122055/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene presentando la proposta di legge annunziata il 17 dicembre 1952 (Atti parlamentari, Camera dei deputati, Documenti, Disegni di legge e relazioni, n. 3091, p. 1). <a href="#curatornote-ref-1">↑</a></li></ol></body></html>