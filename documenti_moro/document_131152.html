<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.152" name="dcterms.relation"/><meta content="10.48678/unibo/aldomoro1.3.1.152" name="dcterms.identifier"/><meta content="Moro, Aldo, [Appello al voto], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.152." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Appello al voto]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/partito-socialista-democratico-italiano" typeof="foaf:Organization"/><meta about="https://w3id.org/moro/enoam/data/partito-socialista-democratico-italiano" content="Partito socialista democratico italiano" property="rdfs:label"/><meta about="https://w3id.org/moro/enoam/data/partito-socialista-democratico-italiano" property="owl:sameAs" resource="http://www.wikidata.org/entity/Q665335"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/papa-giovanni-xxiii" typeof="foaf:Person"/><meta about="https://w3id.org/moro/enoam/data/papa-giovanni-xxiii" content="Giovanni XXIII" property="rdfs:label"/><meta about="https://w3id.org/moro/enoam/data/papa-giovanni-xxiii" property="owl:sameAs" resource="http://www.wikidata.org/entity/Q23873"/><meta about="https://w3id.org/moro/enoam/data/papa-giovanni-xxiii" content="papa-giovanni-xxiii" property="wdt:P1986"/><meta about="https://w3id.org/moro/enoam/data/papa-giovanni-xxiii" content="Giovanni, X, X, I, I, I" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Appello al voto]</h1><p class="paragraph" data-counter="1" id="p-1">Cittadini elettori, mi sia consentito, prima che la vostra libera volontà decida sovranamente dell’avvenire del Paese<sup><a href="#curatornote-1" id="curatornote-ref-1">[1]</a></sup>, di presentarvi le posizioni, le ragioni, le prospettive offerte dalla <span about="https://w3id.org/moro/enoam/data/131152/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> al popolo italiano. La vostra decisione è importante. Se essa fosse fondata su di una valutazione errata, su di un apprezzamento inadeguato o semplicistico della situazione italiana, le conseguenze potrebbero essere gravi, molto più gravi che non si immagini. La buona fede non basterebbe a diminuirne il peso. Bisogna pensarci in tempo. La <span about="https://w3id.org/moro/enoam/data/131152/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, dunque, assume oggi ancora, con il suo invito, il suo monito, il suo impegno, la sua responsabilità e fa appello al vostro senso di responsabilità, elettori italiani, e soprattutto a quanti tra voi, già in passato hanno dato e rinnovato il loro consenso alla <span about="https://w3id.org/moro/enoam/data/131152/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, contribuendo a fare di essa la più grande forza politica italiana, la guida del Paese, la garanzia delle libere istituzioni.</p><p class="paragraph" data-counter="2" id="p-2">Vorrei richiamare l’attenzione degli elettori su questo punto. Essi hanno votato tante volte largamente per la <span about="https://w3id.org/moro/enoam/data/131152/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed essa ha sempre, come era suo dovere, ridato al popolo italiano il potere di decidere con assoluta libertà del suo destino. Con noi non si è instaurato un regime; non è stata soffocata la libertà del popolo italiano. Comunisti e fascisti, solo che lo avessero potuto, come hanno fatto in altri tempi e in altri luoghi, si sarebbero comportati diversamente da noi. Anche essi godono della libertà che noi abbiamo assicurato a tutti gli italiani e possono polemizzare con noi, con i partiti di governo<sup><a href="#curatornote-2" id="curatornote-ref-2">[2]</a></sup>, essi che, non appena riescono a conquistare il potere, spengono ogni voce di opposizione e mortificano egualmente, anche se per diversi motivi ed obiettivi, la libertà e dignità dell’uomo. Considerando, cittadini, le posizioni di violenta polemica di questi partiti, la loro critica acre alla nostra azione, non dimenticate la differenza che c’è fra noi e loro, tra i democratici e i totalitari, tra coloro che rispettano fino in fondo la libertà umana e coloro che, appena possono, la compromettono. Non vi inganni il senso di tranquillità che oggi è in Italia; l’atmosfera di libertà che vi si trova ed alla quale nessun italiano vorrebbe rinunciare. Questo bene prezioso è ancora oggi in pericolo, anche se le istituzioni democratiche si sono andate consolidando in questi anni. Ma il rischio c’è ancora. Basterebbe la flessione di una parte, anche limitata, dell’elettorato, basterebbe la disattenzione di un giorno, il 28 aprile, per fare tornare la insicurezza in Italia, per dare vigore nuovo alle forze politiche fascisteggianti nel nostro Paese, per rendere soprattutto, più incisiva e minacciosa la iniziativa comunista, finora mortificata e tenuta a bada dai partiti democratici. Perché questa minaccia si profili, perché questo pericolo diventi attuale, non è neppure necessario che cresca la forza del <span about="https://w3id.org/moro/enoam/data/131152/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Certo, è qui il rischio più grave, di fronte al quale bisogna mettere in guardia l’elettorato. Ma è questa, io ritengo, io spero, una prospettiva improbabile, mentre il <span about="https://w3id.org/moro/enoam/data/131152/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> manifesta segni di debolezza, mentre diventa sempre più chiaro che esso è fuori delle tradizioni e aspirazioni del Paese, che ridice stancamente le stesse cose a un mondo che cambia, che è chiuso nel guscio della sua ipocrisia – predicatore di libertà ed in realtà nemico irriducibile di essa −, che è respinto dai partiti democratici per una legittima, ineliminabile ragione di diffidenza.</p><p class="paragraph" data-counter="3" id="p-3">Ma la minaccia potrebbe ripresentarsi in forma indiretta, ma non per ciò meno grave. Non è necessario, infatti, rafforzare direttamente il <span about="https://w3id.org/moro/enoam/data/131152/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>; basta indebolire la <span about="https://w3id.org/moro/enoam/data/131152/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Basta far crescere, anche solo comparativamente, il <span about="https://w3id.org/moro/enoam/data/131152/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, alterando il rapporto di forza che ha fatto sinora della <span about="https://w3id.org/moro/enoam/data/131152/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di gran lunga il maggior partito italiano, il quale si impone al <span about="https://w3id.org/moro/enoam/data/131152/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, ne rende vana l’iniziativa, ne limita la forza di attrazione, lo ricaccia all’opposizione dalla quale esso, ad ogni consultazione elettorale tenta di uscire. L’equilibrio politico italiano e la sicurezza delle istituzioni sono stati finora fondati sulla forza dominante della <span about="https://w3id.org/moro/enoam/data/131152/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, sul fatto incontestabile che essa è guida politica del Paese, in una posizione di assoluta incompatibilità e incomunicabilità con il <span about="https://w3id.org/moro/enoam/data/131152/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Per questa convinzione profonda, oltre che per gli alti ideali cristiani ed umani professati dal mio partito, oltre che per la lunga, feconda azione di governo che ha trasformato l’Italia, si è sempre finora verificata intorno a noi una grande mobilitazione popolare che ha respinto la minaccia comunista, e ha difeso il Paese su posizioni di libertà e di giustizia.</p><p class="paragraph" data-counter="4" id="p-4">Che comunisti e fascisti vogliano la smobilitazione di questa forza equilibratrice e garante, ostacolo insuperabile allo scontro delle estreme e al passaggio del potere in mani totalitarie, è cosa comprensibile; è nella logica della situazione. Meno comprensibile, e anzi stupefacente, è che siano i democratici a correre il rischio di una diminuita forza di resistenza alla pressione comunista. Non è comprensibile che gli stessi liberali, pur essendo all’opposizione, non si rendano conto in quale misura la sicurezza democratica dipenda dalla forza intatta e dall’intatto prestigio della <span about="https://w3id.org/moro/enoam/data/131152/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E non è comprensibile che il <span about="https://w3id.org/moro/enoam/data/131152/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-socialista-democratico-italiano" typeof="deo:Reference">partito socialista democratico</span>, e non solo esso, il quale non è all’opposizione, non senta come i pericoli per le istituzioni, gli ostacoli ad un pacifico e intenso sviluppo sociale aumentino, fino al punto di rottura, se la <span about="https://w3id.org/moro/enoam/data/131152/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si indebolisca e il <span about="https://w3id.org/moro/enoam/data/131152/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, conseguentemente, divenga un più potente partito di opposizione. Stupisce sentire sostenere che una <span about="https://w3id.org/moro/enoam/data/131152/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> più debole indebolirebbe il <span about="https://w3id.org/moro/enoam/data/131152/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Contro questa tesi ci sono la logica dei rapporti di forza, l’esperienza italiana e infine la stessa dichiarata politica del <span about="https://w3id.org/moro/enoam/data/131152/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, che è tutta rivolta a battere la <span about="https://w3id.org/moro/enoam/data/131152/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che si affida soprattutto, per il successo, all’indebolimento della <span about="https://w3id.org/moro/enoam/data/131152/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, senza dare troppa importanza alla direzione che prenderebbero i voti che esso auspica siano perduti dal mio partito.</p><p class="paragraph" data-counter="5" id="p-5">Ecco perché, ancora in questo momento, riconoscendo la importante funzione che i partiti democratici hanno assolto e sono chiamati ad assolvere nella vita nazionale, rivendichiamo, per senso di responsabilità, tutta la nostra forza che è ancora necessaria al Paese. Non lo facciamo con spirito integralistico, come si dice, perché noi siamo nella nostra schietta e dominante ispirazione cristiana dei democratici e, come tali, favorevoli, oggi, come ieri, a fruttuose e intense collaborazioni politiche. Non chiediamo l’esclusiva del potere; chiediamo di continuare a rappresentare il nostro vastissimo elettorato e a difendere, con esso, non solo per noi, ma per tutti la democrazia italiana.</p><p class="paragraph" data-counter="6" id="p-6">Tanto poco siamo esclusivisti, tanto poco vogliamo soffocare le altre forze politiche che la <span about="https://w3id.org/moro/enoam/data/131152/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ha voluto secondare una coraggiosa iniziativa, quella rivolta a svincolare il <span about="https://w3id.org/moro/enoam/data/131152/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> dal <span about="https://w3id.org/moro/enoam/data/131152/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, a farne un difensore impegnato delle istituzioni, uno strumento dell’ordinata evoluzione sociale del nostro Paese<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="7" id="p-7">È un disegno difficile, un lungo cammino non ancora tutto percorso. Esso parte dalla dichiarata differenziazione tra socialisti e comunisti, una differenziazione che deve essere condotta fino in fondo, per offrire al <span about="https://w3id.org/moro/enoam/data/131152/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> l’occasione di una politica autonoma, la prospettiva storica di un profondo e costruttivo inserimento di forze popolari al vertice dello Stato. È un discorso che è stato aperto e reso possibile dalla protesta di palazzo Barberini<sup><a href="#curatornote-4" id="curatornote-ref-4">[4]</a></sup>, e che noi, non da soli abbiamo continuato. Abbiamo voluto aiutare a percorrere questa strada, stabilendo con i socialisti un collegamento indiretto e sperimentale, che si è espresso nella costituzione del governo Fanfani, della cui feconda operosità, del cui spirito democratico devono dare atto con gratitudine il mio partito e, credo, il Paese. Ma un contatto indiretto e sperimentale, costantemente garantito dalla guida, dalla iniziativa, dalla responsabile prudenza della <span about="https://w3id.org/moro/enoam/data/131152/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, non è ancora una politica, ma solo il principio di essa. Come ha avvertito per alcuni aspetti l’onorevole <span about="https://w3id.org/moro/enoam/data/131152/v1/mention-43" class="mention person" id="mention-43" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Saragat</span><sup><a href="#curatornote-5" id="curatornote-ref-5">[5]</a></sup>, e come noi stessi facciamo in modo anche più completo, una collaborazione organica dei socialisti con i partiti democratici richiede una reale piattaforma di comuni obiettivi in politica estera ed interna, che lascia alla opposizione di diritto e di fatto il <span about="https://w3id.org/moro/enoam/data/131152/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, e una significativa coerenza di atteggiamenti politici nelle diverse manifestazioni della vita democratica.</p><p class="paragraph" data-counter="8" id="p-8">Quando abbiamo detto “no” alle regioni<sup><a href="#curatornote-6" id="curatornote-ref-6">[6]</a></sup>, ora, in questa congiuntura politica, abbiamo voluto ricordare che c’è del cammino da fare per raggiungere una reale stabilità politica, e che solo una stabilità politica, cioè una leale intesa su tutto quello che caratterizza un Governo, un serio e completo impegno politico, al di là delle formule provvisorie e sperimentali, permette di condurre una azione politica importante e costruttiva, nella quale dovrebbe rientrare la grande riforma in senso autonomistico dello Stato democratico.</p><p class="paragraph" data-counter="9" id="p-9">Siamo, dunque, qui non per rinnegare quello che abbiamo fatto, ma per indicare gli obiettivi vitali, di difesa contro il comunismo e di consolidamento e sviluppo democratico, che abbiamo perseguito, per ricordare i modi, i limiti, il significato della nostra azione, per chiarire che cosa i democratici attendono dal <span about="https://w3id.org/moro/enoam/data/131152/v1/mention-42" class="mention organization" id="mention-42" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">partito socialista</span> e offrono ad esso. È un problema, dunque, tuttora aperto, che giustifica, sotto un altro profilo, la nostra richiesta di dare alla <span about="https://w3id.org/moro/enoam/data/131152/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> tutta la forza che è necessaria per fronteggiare qualsiasi evenienza, e guidare e garantire in piena sicurezza un utile sviluppo della vita democratica.</p><p class="paragraph" data-counter="10" id="p-10">Io vi dico, con profonda convinzione, che noi non siamo cambiati. Non sono cambiati la ispirazione cristiana e democratica del nostro partito, la nostra volontà di essere un fronte di libertà contro i totalitari ed il <span about="https://w3id.org/moro/enoam/data/131152/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, il nostro impegno di giustizia e di solidarietà che non rinnega la libertà, ma fa appello ad essa e la utilizza per un ordine sociale che non cessi di essere umano. Nessuno tema che sia per venir meno quel fiducioso ricorso alle forze vitali della libertà, le quali già ieri contribuirono in modo determinante all’intenso sviluppo della nostra vita economica e sociale. Ripetiamo che la nazionalizzazione dell’energia elettrica<sup><a href="#curatornote-7" id="curatornote-ref-7">[7]</a></sup> è un provvedimento giustificato, ma eccezionale. Altre nazionalizzazioni non vi saranno, e neppure quella del suolo urbano, di cui si parla con maliziosa e infondata polemica<sup><a href="#curatornote-8" id="curatornote-ref-8">[8]</a></sup>. Ma nessuno tema che manchi, come non è mancata ieri, una organica e penetrante azione della collettività, per risanare intollerabili ingiustizie, per rompere situazioni chiuse di ristagno economico e sociale, per sostenere categorie sociali bisognose di solidarietà, per agevolare la generale ascesa della società italiana.</p><p class="paragraph" data-counter="11" id="p-11">Abbiamo finora battuto il comunismo, democraticamente, non assimilandone i metodi di mortificante collettivismo, ma affrontando i problemi del Paese senza pregiudiziali classiste e con senso vivo della realtà, valorizzando la libertà, sollecitando alla solidarietà, impegnando lo Stato. È la nostra una grande forza popolare e democratica, che non ha lavorato finora per caste chiuse ed interessi costituiti, ma per sprigionare tutte le forze di libertà, tutte le forme di dignità che sono nella società italiana. Così faremo ancora domani. E così nessuno tema che possano venir meno gli impegni fondamentali relativi alla solidarietà internazionale dell’Italia, nell’assolvimento dei quali abbiamo difeso finora, come difenderemo domani, la nostra sicurezza, il nostro libero modo di vita, ed infine la pace del mondo.</p><p class="paragraph" data-counter="12" id="p-12">Non c’è incompatibilità fra spirito di unione e di lealtà e spirito di pace. Sotto lo scudo dell’alleanza, sensibili all’altissimo monito del Papa <span about="https://w3id.org/moro/enoam/data/131152/v1/mention-46" class="mention person" id="mention-46" property="dcterms:references" resource="https://w3id.org/moro/enoam/data/papa-giovanni-xxiii" typeof="deo:Reference">Giovanni XXIII</span><sup><a href="#curatornote-9" id="curatornote-ref-9">[9]</a></sup>, noi continueremo a perseguire obiettivi di pace. Non sarà una posizione propria – quale è quella liberale – di limitati ceti sociali, insensibile ai grandi temi dell’inserimento del popolo nella vita dello stato democratico, che potrà battere in Italia il <span about="https://w3id.org/moro/enoam/data/131152/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. Quando essa fosse esclusiva o condizionante della posizione democratica cristiana, ridarebbe vigore e capacità di attrazione al <span about="https://w3id.org/moro/enoam/data/131152/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. E se la polemica liberale riuscisse a indebolire la <span about="https://w3id.org/moro/enoam/data/131152/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, gli ideali che stanno a cuore alla maggioranza del popolo italiano avrebbero una tutela meno intensa e più fragile. È una polemica, del resto, quella liberale, eccessiva ed ingiusta, che non esita ad alterare i dati di fatto, a fare il processo, senza alcun fondamento, alle intenzioni della <span about="https://w3id.org/moro/enoam/data/131152/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, ad utilizzare demagogicamente ogni episodico e superficiale motivo di protesta, disegnando un’immagine artificiosa e rinunciataria della realtà italiana.</p><p class="paragraph" data-counter="13" id="p-13">Io non posso non mettere perciò in guardia di fronte a questo attacco, di fronte alla possibilità che per questa via, senza alcuna reale alternativa, si giunga a indebolire la <span about="https://w3id.org/moro/enoam/data/131152/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ma io credo, io spero che ciò non si verifichi. Con una intatta <span about="https://w3id.org/moro/enoam/data/131152/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nulla è perduto, con una <span about="https://w3id.org/moro/enoam/data/131152/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> diminuita tutto può essere compromesso. È un’incognita che l’elettorato valuterà in tutto il suo peso. Con una forte <span about="https://w3id.org/moro/enoam/data/131152/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> la garanzia continua.</p><ol id="curatorNotes"><li about="https://w3id.org/moro/enoam/data/131152/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le consultazioni politiche si sarebbero svolte tre giorni dopo questo appello, il 28 e 29 aprile 1963. <a href="#curatornote-ref-1">↑</a></li><li about="https://w3id.org/moro/enoam/data/131152/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> La coalizione che sosteneva il governo era composta da Dc, Psdi e Pri. <a href="#curatornote-ref-2">↑</a></li><li about="https://w3id.org/moro/enoam/data/131152/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Moro si riferisce alla linea politica del centro-sinistra, che era stata espressa dal Governo Fanfani IV (21 febbraio 1962 – 20 giugno 1963) basato sulla coalizione Dc-Psdi-Pri e sull’astensione del Psi sul voto di fiducia a seguito di una intesa sul programma di governo, e poggiato sulla prospettiva dell’ingresso dei socialisti nella maggioranza. <a href="#curatornote-ref-3">↑</a></li><li about="https://w3id.org/moro/enoam/data/131152/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nel gennaio 1947, a seguito della «scissione di Palazzo Barberini», i socialisti vicini a Giuseppe Saragat fondarono il Partito socialista dei lavoratori italiani, dal 1952 Partito socialista democratico italiano. <a href="#curatornote-ref-4">↑</a></li><li about="https://w3id.org/moro/enoam/data/131152/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giuseppe Saragat (1898-1988), segretario del Psdi. <a href="#curatornote-ref-5">↑</a></li><li about="https://w3id.org/moro/enoam/data/131152/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Nei mesi precedenti, la Dc aveva sostenuto l’opportunità di una «battuta d’arresto» in merito all’attuazione dell’ordinamento regionale, in attesa del maturare delle condizioni politiche ritenute necessarie. <a href="#curatornote-ref-6">↑</a></li><li about="https://w3id.org/moro/enoam/data/131152/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il provvedimento di nazionalizzazione dell’energia elettrica era stato approvato con la Legge 6 dicembre 1962, n. 1643. <a href="#curatornote-ref-7">↑</a></li><li about="https://w3id.org/moro/enoam/data/131152/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è al progetto di legge presentato dal ministro Fiorentino Sullo per la riforma urbanistica, stigmatizzato da molti osservatori come una seconda nazionalizzazione. <a href="#curatornote-ref-8">↑</a></li><li about="https://w3id.org/moro/enoam/data/131152/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della nota enciclica <em>Pacem in Terris</em>, pubblicata l’11 aprile 1963. <a href="#curatornote-ref-9">↑</a></li></ol></body></html>