<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.202" name="dcterms.relation"/><meta content="10.48678/unibo/aldomoro1.1.0.202" name="dcterms.identifier"/><meta content="Moro, Aldo, Osservatorio 2, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.202." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Osservatorio 2</title>
<div id="mentionMeta"><meta about="https://w3id.org/moro/enoam/data/fronte-dell-uomo-qualunque" typeof="foaf:Organization"/><meta about="https://w3id.org/moro/enoam/data/fronte-dell-uomo-qualunque" content="Fronte dell'uomo qualunque" property="rdfs:label"/><meta about="https://w3id.org/moro/enoam/data/fronte-dell-uomo-qualunque" property="owl:sameAs" resource="http://www.wikidata.org/entity/Q2275157"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 2</h1><p class="paragraph" data-counter="1" id="p-1">Vorremmo poter essere benevoli con la politica dell’<span about="https://w3id.org/moro/enoam/data/110202/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/fronte-dell-uomo-qualunque" typeof="deo:Reference">uomo qualunque</span>, la quale non è poi purtroppo una tattica contingente, ma una forma mentale e un abito di vita decadente<sup><a href="#curatornote-1" id="curatornote-ref-1">[1]</a></sup>. Vorremmo essere indulgenti, perché comprendiamo le profonde ragioni di stanchezza, di esasperazione, di disperazione nelle quali questa corrente trova motivo di successo e sostanziale giustificazione. Questi stati di animo sono così naturali dopo tanto ed inutile soffrire (il soffrire è mai inutile?), che sembrerebbero da compatire e lasciar svolgere per il loro verso. Ma è tale e tanto il pericolo di diseducazione e di rovina spirituale e sociale che un tale stato di cose porta con sé, che non si può compatire più che per un istante e si deve subito passare dall’umano riconoscimento al monito severo ed urgente. Il quale forse, per la situazione spirituale cui si riferisce, ha da avere più che altro il carattere di una illuminazione delle intelligenze, di un richiamo a considerare spassionatamente il significato remoto di questa tattica di indifferenza e di abbandono ed il pericolo che essa determina.</p><p class="paragraph" data-counter="2" id="p-2">Non ci piace ripresentare, neppure a scopo di esempio, la vecchia realtà che immaginiamo e speriamo superata. Ma bisogna pur dire che questo che è oggi indicato come ideale di vita all’<span about="https://w3id.org/moro/enoam/data/110202/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/fronte-dell-uomo-qualunque" typeof="deo:Reference">uomo qualunque</span> è quello stesso che era richiesto ieri come comodo fondamento di una fedeltà incondizionata, tranquilla ed irresponsabile. Ma bisogna pur dire che questa quiete rinunciataria dello spirito è una radicale apostasia dal cristianesimo e quindi un rinnegamento della dignità umana. La vita non è un riposo, è una cosa seria, impegnativa, responsabile in ogni suo aspetto. L’esperienza politica ed ogni altra che sia umana si nutre del pensiero libero, del contributo autonomo, in una parola della suprema e nobile fatica di essere se stessi. Anche la comunità sociale si fonda a questo patto e nasce perciò da una responsabilità amorosamente portata con fatica. L’<span about="https://w3id.org/moro/enoam/data/110202/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/fronte-dell-uomo-qualunque" typeof="deo:Reference">uomo qualunque</span> non è appunto se stesso, è altri da sé, disposto a tutto, pur di conservare quella sua quiete che è una terribile perdita, la perdita della umanità che acquista con il lavoro la gioia di vivere. L’<span about="https://w3id.org/moro/enoam/data/110202/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/fronte-dell-uomo-qualunque" typeof="deo:Reference">uomo qualunque</span>, per non essere se stesso, è pronto a tutto, così ad accettare qualsiasi dittatura che nasce fatalmente dove al posto della ansiosa libertà dello spirito c’è il vuoto.</p><p>(<em>a. m.)</em></p><ol id="curatorNotes"><li about="https://w3id.org/moro/enoam/data/110202/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Il riferimento è al Movimento politico “Fronte dell’Uomo qualunque”. <a href="#curatornote-ref-1">↑</a></li></ol></body></html>