<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.088" name="dcterms.relation"/><meta content="10.48678/unibo/aldomoro1.3.2.088" name="dcterms.identifier"/><meta content="Moro, Aldo, [Risposta al saluto del presidente Johnson], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.088." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Risposta al saluto del presidente Johnson</title>
<div id="mentionMeta"><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="America" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/lyndon-b-johnson" typeof="foaf:Person"/><meta about="https://w3id.org/moro/enoam/data/lyndon-b-johnson" content="Lyndon Johnson" property="rdfs:label"/><meta about="https://w3id.org/moro/enoam/data/lyndon-b-johnson" property="owl:sameAs" resource="http://www.wikidata.org/entity/Q9640"/><meta about="https://w3id.org/moro/enoam/data/lyndon-b-johnson" content="Johnson, Lyndon" property="skos:prefLabel"/><meta about="https://w3id.org/moro/enoam/data/nato" typeof="foaf:Organization"/><meta about="https://w3id.org/moro/enoam/data/nato" content="Alleanza atlantica" property="rdfs:label"/><meta about="https://w3id.org/moro/enoam/data/nato" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/baltimora" typeof="dcterms:Location"/><meta about="https://w3id.org/moro/enoam/data/baltimora" content="Baltimora" property="rdfs:label"/><meta about="https://w3id.org/moro/enoam/data/baltimora" property="owl:sameAs" resource="http://www.wikidata.org/entity/Q5092"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Risposta al saluto del presidente Johnson</h1><p class="paragraph" data-counter="1" id="p-1">Quando si mette piede su questa terra e lo sguardo spazia sulle sue grandi distese o percorre le altezze vertiginose degli edifici che guidano l'occhio verso il cielo, l'ormai antico appellativo di nuovo mondo non appare più nel suo significato tradizionale, come semplice definizione di confine storico. Questa definizione racchiude in realtà uno straordinario fenomeno di progresso civile, di sviluppo economico, di conquiste intellettuali e morali, di significativa presenza in relazione a tutti i valori umani. Queste considerazioni ci confermano come l'intenso legame che i popoli europei hanno stretto e mantengono lealmente con questo <span about="https://w3id.org/moro/enoam/data/132088/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Paese</span> è pienamente giustificato, così come è giustificato parlare, tra noi, di un comune destino. Da una parte è l'<span about="https://w3id.org/moro/enoam/data/132088/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, e nell'<span about="https://w3id.org/moro/enoam/data/132088/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, l'Italia, che risorta, giungendo ad un livello di prosperità mai raggiunta, ha l'orgoglio di contribuire allo sviluppo della civiltà moderna con le sue riserve di esperienza e di cultura e con la sua costante capacità di legare il processo tecnico ed economico alla dignità e libertà che sempre più si attuano nella società umana. Dall'altra, è l'<span about="https://w3id.org/moro/enoam/data/132088/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">America</span>, che, all'avanguardia della storia dei nostri tempi, mette a profitto dell'Occidente e del mondo intero le sue mirabili risorse creatrici, il suo coraggio, la sua audacia sperimentatrice e quella concezione dell'uomo che è da un tempo espressione delle istanze e delle conquiste del mondo contemporaneo e della tradizione classica e cristiana così viva nei nostri paesi. </p><p class="paragraph" data-counter="2" id="p-2">C'è dunque un vincolo che tende a svilupparsi fino a costituire una comunità. Ma non vi è comunità di nazioni libere, come quella di cui noi facciamo parte, che possa appagare tutte le speranze umane. Sentiamo perciò profondamente i complessi problemi che interessano l'evoluzione dei rapporti internazionali ed una sempre più umana convivenza fra i popoli. È in questo contesto che si iscrivono gli elementi essenziali della nostra politica. La nostra è una politica di amicizia verso il suo grande <span about="https://w3id.org/moro/enoam/data/132088/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Paese</span>, signor <span about="https://w3id.org/moro/enoam/data/132088/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/lyndon-b-johnson" typeof="deo:Reference">Presidente</span>. È una politica di leale adesione all'<span about="https://w3id.org/moro/enoam/data/132088/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/nato" typeof="deo:Reference">Alleanza atlantica</span> che corrisponde all'obiettivo preminente della pace nella sicurezza. Questa <span about="https://w3id.org/moro/enoam/data/132088/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/nato" typeof="deo:Reference">Alleanza</span> ci ha fatto sentire sicuri in un'ora difficile per il nostro Paese ed ha consentito che da una contrapposizione di forze si sviluppasse un dialogo non privo di prospettive, pur con un mondo che si ispira a concezioni diverse dalle nostre. Ed ancora, signor <span about="https://w3id.org/moro/enoam/data/132088/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/lyndon-b-johnson" typeof="deo:Reference">Presidente</span>, come italiani e come europei, guardiamo all'<span about="https://w3id.org/moro/enoam/data/132088/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> unita come ad una grande speranza. È un atto di fiducia che compiamo verso evoluzioni naturali e costruttive nella vita dei popoli e nello spirito della civiltà cui ci onoriamo di appartenere. L'Italia, insieme con i suoi amici europei dedica con fede da anni le sue migliori energie all'affermazione di questi ideali, che vogliamo attuati con uno spirito democratico, aperto per tutti ed in equilibrato e stretto collegamento con gli <span about="https://w3id.org/moro/enoam/data/132088/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>. L'ora che attraversiamo non è certamente facile, perché si trovano, fronte a fronte, nella faticosa ricerca di una stabilizzazione mondiale, ideologie contrastanti, interessi divergenti, prospettive politiche e morali diverse. </p><p class="paragraph" data-counter="3" id="p-3">Nelle circostanze passate e presenti siamo stati e siamo con amichevole comprensione e rispetto a fianco del popolo americano, perché convinti che gli ideali che questo popolo permanentemente persegue sono ideali di giustizia e di pace per sé e per tutti. <span about="https://w3id.org/moro/enoam/data/132088/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/lyndon-b-johnson" typeof="deo:Reference">Ella</span> lo ha confermato nella sua dichiarazione di <span about="https://w3id.org/moro/enoam/data/132088/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/baltimora" typeof="deo:Reference">Baltimora</span> con parole nobili e chiare che rappresentano anche un impegno per tutti noi<sup><a href="#curatornote-1" id="curatornote-ref-1">[1]</a></sup>. «Per secoli - ella ha detto - le nazioni si sono battute le une contro le altre. Ma noi sogniamo un mondo nel quale le contese siano risolte dal diritto e dalla ragione. Tenteremo di fare in modo che così avvenga». La ringrazio, signor <span about="https://w3id.org/moro/enoam/data/132088/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/lyndon-b-johnson" typeof="deo:Reference">Presidente</span>, per questo incontro, che è una rinnovata testimonianza di solidarietà italo-americana e che esprime nella nostra presenza quei rapporti felicemente esistenti tra i nostri due Governi e Paesi. </p><ol id="curatorNotes"><li about="https://w3id.org/moro/enoam/data/132088/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il 7 aprile 1965 Lyndon Johnson tiene un importante discorso a Baltimora circa la situazione in Vietnam e nel Sud-Est asiatico. <a href="#curatornote-ref-1">↑</a></li></ol></body></html>