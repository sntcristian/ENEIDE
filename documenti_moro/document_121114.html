<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.114" name="dcterms.relation"/><meta content="10.48678/unibo/aldomoro1.2.1.114" name="dcterms.identifier"/><meta content="Moro, Aldo, L’apporto democristiano alla nuova costituzione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.114." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>L'apporto democristiano alla nuova costituzione</title>
<div id="mentionMeta"><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte costituzionale della repubblica italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>L'apporto democristiano alla nuova costituzione</h1><p class="paragraph" data-counter="1" id="p-1">Mentre cominciano all'<span about="https://w3id.org/moro/enoam/data/121114/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea costituente</span> le discussioni sul progetto di Costituzione e si rinnova e si fa più vivo l'interessamento del popolo italiano per le decisioni di importanza storica che si sta per prendere, non è inutile dare uno sguardo retrospettivo al lavoro svolto intensamente per oltre sei mesi nell'ambito delle commissioni dai deputati democratici cristiani. Qual è stato il loro contributo alla elaborazione del progetto e a quali ispirazioni hanno essi obbedito, come hanno tenuto fede al mandato ricevuto dagli elettori?</p><p class="paragraph" data-counter="2" id="p-2">Questo contributo, si può dire senza timore di essere smentiti, è stato sempre molto importante e spesso di valore decisivo. Il maggior partito italiano ha assunto anche in questo delicatissimo campo tutte le responsabilità che derivarono dall'imponente suffragio del 2 giugno<sup><a href="#curatornote-1" id="curatornote-ref-1">[1]</a></sup> ed in particolare l'onere di una costante iniziativa. Esso si è presentato con idee chiare e coerenti, con una completa preparazione, con un sano equilibrio. Il quale non ha impedito che esso aderisse in conformità del suo programma ad ardite innovazioni in campo sociale, ma ha dato a questa adesione il significato tranquillizzante e serio di uno svolgimento di premesse ideali intese a salvare la dignità della persona e delle tradizioni del popolo italiano. Tanto che quel che è stato sancito di arditamente progressivo nel progetto di Costituzione non ha sapore di improvvisazione e di avventure, ma appare un riconoscimento meritato di imprescindibili esigenze di giustizia e di dignità umana e per un altro verso si ricollega ai permanenti valori spirituali e personali della civiltà italiana che è civiltà cristiana.</p><p class="paragraph" data-counter="3" id="p-3">Ma soprattutto giova rilevare la difesa costante che i democratici cristiani hanno dato nella elaborazione del testo costituzionale ai supremi interessi religiosi e morali del popolo italiano, interpreti fedeli del mandato ricevuto da 8 milioni di cattolici militanti e da quanti altri, pur senza aderire al nostro partito, hanno mostrato, con più o meno consapevolezza, di avere a cuore il carattere cristiano del nostro paese. Bisogna dire con molta chiarezza che l’appoggio che, per taluni problemi, ci è venuto da altri partiti, ai quali pure siamo grati di avere appoggiato la nostra azione, ha avuto per base una nostra precisa iniziativa, caratterizzata non soltanto da una intelligente e profonda comprensione del punto in discussione, ma dall'ardore serenamente combattivo di chi, militando nel partito democratico cristiano, continuava in sede politica una lunga battaglia per la restaurazione cristiana della vita sociale. E gli stessi partiti che hanno accolto, or sì or no, le nostre tesi che hanno voluto in parte riconoscere le tradizionali rivendicazioni dei cattolici italiani, rinunziando qualche volta a pregiudizi e programmi, sono stati largamente influenzati e parzialmente determinati dalla forza morale, dalla decisione, dal rigore di impostazione del <span about="https://w3id.org/moro/enoam/data/121114/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito della Democrazia cristiana</span>. </p><p class="paragraph" data-counter="4" id="p-4">I risultati acquisiti al progetto di questa ferma e conseguente azione politica del nostro partito in un campo delicato quant'altri mai sono veramente notevoli: dichiarazione costituzionale della dignità ed autonomia della persona umana, riconoscimento delle forme sociali in cui la persona umana si integra e si perfeziona, libertà della scuola e diritto delle scuole non statali ad ottenere la parificazione, principio della indissolubilità del matrimonio e dell'unità della famiglia, riconoscimento della famiglia quale società naturale, affermazione dell'indipendenza della <span about="https://w3id.org/moro/enoam/data/121114/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e della originarietà del suo ordinamento, richiamo costituzionale dei patti lateranensi. La nostra soddisfazione per l'accoglimento di questi punti fondamentali è poi tanto più grande in quanto essi sono stati sinceramente difesi come altrettante rivendicazioni di libertà della persona e costituiscono quindi una concreta garanzia di quella democraticità del nuovo Stato, la quale sembra essere nei voti di tutti. </p><p class="paragraph" data-counter="5" id="p-5">Se la <span about="https://w3id.org/moro/enoam/data/121114/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> si è rivolta a questa delicata materia con particolarissima attenzione e trepidazione, non per ciò essa si è disinteressata dei problemi di struttura e di funzionamento dello Stato, dalla soluzione dei quali, in tanta parte dipendono il benessere e la stessa libertà dei cittadini. Purtroppo nella composizione della seconda camera non si è riusciti a far prevalere le tesi tradizionali del pensiero sociale cristiano le quali pure – è nostra profonda convinzione – corrispondono alle esigenze della nostra società e del retto funzionamento del potere legislativo. Ma con le autonomie regionali si è realizzato un nostro tradizionale preciso indirizzo programmatico, che non è stato improvvisato con freddi schemi di ragionamento astratto, ma è emerso ed emerge da una realtà storica che dà al legislatore un non equivoco indirizzo. Attraverso le autonomie regionali non soltanto si fonda la libertà su basi stabili e sicure, ma si avvicina alla cosa pubblica in modo nuovo e decisivo il popolo tutto e si dà un senso concreto all’affermato carattere democratico dello Stato italiano. Nella struttura e nel funzionamento del potere legislativo di quello esecutivo, nella configurazione del capo dello Stato ci si è sforzati di creare un complesso e sapiente congegno che desse alla sovrana rappresentanza del popolo tutti i suoi poteri ed assicurasse al tempo stesso la stabilità del governo. Attraverso la struttura poi del potere giudiziario e della <span about="https://w3id.org/moro/enoam/data/121114/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte di garanzia costituzionale</span> sono assicurate in modo completo le libertà individuali ed il supremo interesse della giustizia.</p><p class="paragraph" data-counter="6" id="p-6">Ci limitiamo con ciò ad accennare ad alcuni punti che certo non esauriscono la materia ricca ed interessante alla elaborazione della quale il nostro partito attraverso relatori e commissari ha dato un notevolissimo ed organico contributo. Quanto abbiamo detto può essere sufficiente però a richiamare l’attenzione sull'oggetto dei prossimi dibattiti alla <span about="https://w3id.org/moro/enoam/data/121114/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>. Ai quali la <span about="https://w3id.org/moro/enoam/data/121114/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> parteciperà ancora con quel senso di serenità, di equilibrio e di rispetto per tutte le opinioni che ne ha caratterizzato finora l'azione.</p><p class="paragraph" data-counter="7" id="p-7">Essa chiarirà i suoi punti di vista e non dubitiamo che essi siano per trovare anche negli avversari, come è avvenuto sinora, quella comprensione che meritano per la onesta che li ispira ed il sincero desiderio di sancire quanto possa giovare all'uomo ed incrementarne la libertà e dignità. </p><p class="paragraph" data-counter="8" id="p-8">Saranno prese – dicevamo – grandi decisioni, decisioni senza retorica, di portata storica. È necessario che il popolo italiano non si distragga, ma segua questo lavoro come cosa propria. È necessario che i cattolici sorreggano con la loro simpatia e fiducia il partito che ha difeso a viso aperto i valori sacri della tradizione cristiana d'<span about="https://w3id.org/moro/enoam/data/121114/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Tutti i cittadini onesti che aspettano di veder garantita la libertà nell'ordine ed una vera giustizia sociale confidiamo siano per ricavare dai rinnovati dibattiti e dalle conclusioni definitive cui essi porteranno nuovi motivi di fiducia e di speranza per la azione del partito che ha dato e continuerà a dare alla elaborazione della nuova Costituzione il non sostituibile contributo di un sano equilibrio, di un sincero amore di libertà, di una vigorosa ed efficace difesa dell'uomo.</p><ol id="curatorNotes"><li about="https://w3id.org/moro/enoam/data/121114/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è alle elezioni dell’Assemblea costituente del 2 giugno 1946, in cui la Democrazia cristiana ottenne il 35,21% dei voti e 207 seggi. <a href="#curatornote-ref-1">↑</a></li></ol></body></html>