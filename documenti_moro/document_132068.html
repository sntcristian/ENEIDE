<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.068" name="dcterms.relation"/><meta content="10.48678/unibo/aldomoro1.3.2.068" name="dcterms.identifier"/><meta content="Moro, Aldo, [Resoconto del discorso tenuto a Vicenza in occasione della campagna elettorale amministrativa], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.068." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Vicenza in occasione della campagna elettorale amministrativa</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" content="http://www.wikidata.org/entity/Q458" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">Resoconto del discorso tenuto a Vicenza in occasione della campagna elettorale amministrativa </h1><p class="paragraph" data-counter="1" id="p-1">L’on. Moro dopo aver messo in rilievo l’importanza della competizione amministrativa in corso<sup><a href="#curatornote-1" id="curatornote-ref-1">[1]</a></sup> per la sua vastità e per il momento politico nel quale essa si svolge, ha riconfermato il valore delle autonomie locali e l'influenza che esse esercitano sulla vita democratica del Paese. Influenza positiva e costruttiva – ha rilevato l’on. Moro – se queste rilevanti manifestazioni di libertà e di contatto comunitario tra i cittadini sono chiamati a convergere, ciascuna nella propria funzione e competenza, verso quegli obiettivi generali di ordinato sviluppo che il Governo persegue nella sua fondamentale responsabilità. Preoccupazione dell'elettorato democratico, ed in particolare di quello democratico cristiano, deve essere oggi di esaltare la libertà degli enti locali e ad un tempo di assicurare la coerenza di fondo della vita amministrativa con quella politica, limitando l'area nella quale le autonomie sono usate, soprattutto dai comunisti, come strumento di opposizione con finalità di rottura del sistema democratico. </p><p class="paragraph" data-counter="2" id="p-2">Questa affermazione della <span about="https://w3id.org/moro/enoam/data/132068/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, espressione della forza politica del prestigio morale, della fedeltà del Partito alla sua tradizione e caratterizzazione cristiana e democratica, è poi fondata sulla unità della stessa <span about="https://w3id.org/moro/enoam/data/132068/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, che si raccoglie con voto unanime, come si è visto nel recente Consiglio Nazionale, intorno al <span about="https://w3id.org/moro/enoam/data/132068/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Segretario Politico</span><sup><a href="#curatornote-2" id="curatornote-ref-2">[2]</a></sup> e alla piattaforma programmatica che, anche in vista di queste elezioni, è stata indicata. Il ricco dibattito interno, che caratterizza il più grande partito italiano e corrisponde alla sua funzione di realizzare una sintesi equilibrata ma umanamente e socialmente significativa della realtà italiana, non mira e non porta, come sperano gli avversari, a posizioni di rottura, ma ad una vigorosa unità operativa che aderisce in ogni momento alle esigenze di sviluppo ordinato della vita democratica del Paese. In una unità così concepita, senza alcun conformismo, ma con tanta consapevolezza e responsabilità, il popolo italiano ha trovato per lunghi anni e troverà ancora una fondamentale garanzia di stabilità e di costruttiva evoluzione sociale e politica. E poiché questa unità si identifica con una autentica capacità rappresentativa della società italiana, essa è fondamento della forza del Partito, non rivolta a mire economiche, ma tutta posta a servizio del Paese, della difesa da ogni totalitarismo ed in specie dal più potente e temibile tra essi, quello comunista, della pace e della giustizia sociale per il popolo italiano. </p><p class="paragraph" data-counter="3" id="p-3">Vi è un coefficiente di unità, dunque, ed, insieme, un coefficiente di continuità che concorrono a stabilire la forza e la funzione politica della <span about="https://w3id.org/moro/enoam/data/132068/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Sta di fatto che, per venti anni ormai nelle complesse e difficili vicende che hanno caratterizzato la nostra vita nazionale e la ripresa democratica in <span about="https://w3id.org/moro/enoam/data/132068/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, gli italiani hanno trovato sempre la <span about="https://w3id.org/moro/enoam/data/132068/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> pronta ad interpretarne le esigenze e a soddisfarne le aspirazioni di un reale sviluppo economico, di una vera giustizia sociale, di una confortante stabilità politica, di integrazione, sicurezza e pace nell'ordine internazionale. La continuità che abbiamo rivendicato e rivendichiamo, la continuità che è fondamento del prestigio e della forza della <span about="https://w3id.org/moro/enoam/data/132068/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, è continuità essenziale relativa a questi grandi ideali di una società prospera, giusta, libera, vitalmente inserita nell'<span about="https://w3id.org/moro/enoam/data/132068/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e nel mondo. Non si tratta dunque, come dice la polemica comunista, come vanno martellando i ciechi avversari della <span about="https://w3id.org/moro/enoam/data/132068/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, di una stanca ripetizione, di una assurda cristallizzazione meramente difensiva, di un meschino ancorarsi al passato. La continuità è nell'essenziale e nel vitale ed in essa, così intesa, è riposta una garanzia di fondo della evoluzione politica italiana. </p><p class="paragraph" data-counter="4" id="p-4">Ma questa continuità, com'è intesa da un grande partito responsabile non solo dell'oggi, ma del domani del Paese, sia detto per tutti i timorosi sostenitori della lettera e dell'esteriorità, non solo non esclude, ma consente ed anzi impone scelte coraggiose, quali sono state fatte in questi anni dalla <span about="https://w3id.org/moro/enoam/data/132068/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, e del cui significato costruttivo l'opinione pubblica ed il corpo elettorale si vanno rendendo sempre meglio conto. Sono scelte che confermano la posizione di fondo della <span about="https://w3id.org/moro/enoam/data/132068/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> contro pericolosi sbandamenti a destra ed a sinistra, contro il totalitarismo comunista comunque presentato, comunque agitato da crisi e perplessità inconcludenti in rapporto ai problemi decisivi della libertà, contro la destra totalitaria non rassegnata alla sconfitta politica ed alla condanna della storia, contro le sterili posizioni conservatrici che cristallizzano le strutture sociali e politiche, dando esca all'attacco eversivo del comunismo. </p><p class="paragraph" data-counter="5" id="p-5">Nella continuità della <span about="https://w3id.org/moro/enoam/data/132068/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> c'è dunque uno spazio politico nel quale naturalmente essa si colloca e che lascia margine a sinistra ed a destra. Con la <span about="https://w3id.org/moro/enoam/data/132068/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> non si è da una sola parte: non ci si identifica certo né con posizioni frontiste, come dicono sprovveduti avversari, né con blocchi d'ordine. Nella continuità della <span about="https://w3id.org/moro/enoam/data/132068/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> è anche la costante, essenziale capacità e volontà di dialogo del partito di maggioranza relativa che oggi in una ben caratterizzata situazione storica, si svolge verso il socialismo consapevole della sua profonda essenza democratica, in netta polemica con i comunisti sui grandi ed attualissimi temi della libertà nell'organizzazione sociale e politica; ad un socialismo che, pur tra grandi difficoltà non ancora del tutto superate, ha fatto una grande scelta, rifiutando una opposizione sterile e congelatrice di autentiche forze popolari e democratiche e accettando un servizio costruttivo e coraggioso al Paese con tutte le responsabilità che esso comporta. Da questo dialogo, da questo incontro amichevole e fecondo, con i partiti della sinistra democratica, è nato il Governo che io ho l'onore di presiedere, un Governo votato alla difesa della libertà, allo sviluppo della dignità umana, al rispetto ed all'attuazione della Costituzione democratica in tutte le sue parti, alla sicurezza del Paese ed alla pace nel mondo. Questo Governo vuole essere al servizio dei cittadini, garantiti in tutte le loro libertà e funzioni, e vuole facilitare con ogni impegno una progressiva più penetrante assunzione di responsabilità dei lavoratori nella guida dello Stato in vista degli interessi comuni della Nazione e della libertà e dei diritti di tutti. È importante che una unità, questa unità di forze politiche sia stata trovata, che il Paese sia stato messo al riparo dal vuoto di potere, che nessuna libertà sia compromessa od anche solo minacciata, che la sfera del consenso e dell'assunzione di responsabilità popolare sia stata spostata in avanti, rendendo più solido lo Stato democratico. Tutto ciò è avvenuto intorno ad una <span about="https://w3id.org/moro/enoam/data/132068/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> forte e sensibile. Se il consenso, come ci auguriamo, non mancherà a tutti i partiti di Governo, se non verrà meno la forza centrale e portante del sistema democratico costituita dalla <span about="https://w3id.org/moro/enoam/data/132068/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, il Paese andrà rapidamente verso una piena ripresa economica ed una nuova e ancora più costruttiva stabilità politica. Questa è la possibilità offerta al popolo italiano e che l'elettorato, io confido, coglierà con consapevolezza e senso di responsabilità. </p><ol id="curatorNotes"><li about="https://w3id.org/moro/enoam/data/132068/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce alle elezioni amministrative del 22 e 23 novembre 1964, nelle quali va al voto la quasi totalità dei comuni capoluogo italiano – con l’importante eccezione di Roma. <a href="#curatornote-ref-1">↑</a></li><li about="https://w3id.org/moro/enoam/data/132068/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce al consiglio nazionale della Dc dell’1-3 ottobre 1964, tenutosi a Roma, che conferma Mariano Rumor alla carica di segretario politico.  <a href="#curatornote-ref-2">↑</a></li></ol></body></html>