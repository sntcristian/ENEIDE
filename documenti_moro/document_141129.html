<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.129" name="dcterms.relation"/><meta content="10.48678/unibo/aldomoro1.4.1.129" name="dcterms.identifier"/><meta content="Moro, Aldo, [Dichiarazione per la rivista «L’Italia e l’Europa»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.129." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Dichiarazione per la rivista «L’Italia e l’Europa»]</title>
<div id="mentionMeta"><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Dichiarazione per la rivista «L’Italia e l’Europa»]</h1><p class="paragraph" data-counter="1" id="p-1">L’obiettivo dell’integrazione economica e politica dell’<span about="https://w3id.org/moro/enoam/data/141129/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> costituisce una costante della politica estera italiana degli ultimi venti anni. Tale obiettivo è stato tenacemente perseguito da tutti i Governi italiani che in questi anni si sono succeduti nella convinzione, confortata dal consenso della grande maggioranza del Parlamento e dell’opinione pubblica, che il suo conseguimento non solo giovi ai Paesi Europei che s’impegnano nel processo integrativo, ma costituisca uno strumento valido per la pace ed il progresso in tutto il mondo.</p><p class="paragraph" data-counter="2" id="p-2">È chiaro però che all’origine di un processo d’integrazione economica e politica tra un gruppo di Stati nazionali deve essere il reciproco riconoscimento di un legame tra loro esistente, oltre che di contiguità geografica, di comune civiltà, di somiglianza di tradizioni storiche, omogeneità di strutture economiche e di equilibrio fra i rispettivi gradi di sviluppo.</p><p class="paragraph" data-counter="3" id="p-3">Tele comune coscienza indubbiamente lega i Paesi già membri della <span about="https://w3id.org/moro/enoam/data/141129/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economica Europea</span><sup><a href="#curatornote-1" id="curatornote-ref-1">[1]</a></sup> e quelli candidati all’adesione: l’ingresso della <span about="https://w3id.org/moro/enoam/data/141129/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> e degli altri Paesi europei che ne hanno fatto domanda<sup><a href="#curatornote-2" id="curatornote-ref-2">[2]</a></sup> non solo non altererà la <span about="https://w3id.org/moro/enoam/data/141129/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, ma ne assicurerà il completo sviluppo a beneficio della distensione e del progresso economico e sociale nel mondo.</p><p class="paragraph" data-counter="4" id="p-4">Questo convincimento profondo può rinnovare quella vocazione europea che ha sostenuto quanti finora si sono adoperati a far procedere con intelligenza e realismo sulla strada dell’unità europea e arricchire la nostra azione con l’apporto essenziale delle nuove generazioni.</p><p class="paragraph" data-counter="5" id="p-5">Il Governo Italiano continuerà quindi ad adoperarsi attivamente per superare le difficoltà che tuttora si frappongono per la realizzazione di una nuova <span about="https://w3id.org/moro/enoam/data/141129/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> europea, di struttura democratica, che si affermi quale fattore di progresso e di pace.</p><ol id="curatorNotes"><li about="https://w3id.org/moro/enoam/data/141129/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti.] <a href="#curatornote-ref-1">↑</a></li><li about="https://w3id.org/moro/enoam/data/141129/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Oltre alla Gran Bretagna qui citata, gli altri paesi candidati all’ingresso erano Irlanda, Danimarca e Norvegia. <a href="#curatornote-ref-2">↑</a></li></ol></body></html>