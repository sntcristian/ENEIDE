<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.216" name="dcterms.relation"/><meta content="10.48678/unibo/aldomoro1.4.1.216" name="dcterms.identifier"/><meta content="Moro, Aldo, Brindisi in occasione del pranzo offerto in onore del ministro degli Esteri norvegese Cappelen, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.216." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Brindisi in occasione del pranzo offerto in onore del ministro degli Esteri norvegese Cappelen</title>
<div id="mentionMeta"><meta about="https://w3id.org/moro/enoam/data/andreas-cappelen" typeof="foaf:Person"/><meta about="https://w3id.org/moro/enoam/data/andreas-cappelen" content="Andreas Zeier Cappelen" property="rdfs:label"/><meta about="https://w3id.org/moro/enoam/data/andreas-cappelen" property="owl:sameAs" resource="http://www.wikidata.org/entity/Q501324"/><meta about="https://w3id.org/moro/enoam/data/andreas-cappelen" content="Cappelen, Andreas Zeier" property="skos:prefLabel"/><meta about="https://w3id.org/moro/enoam/data/norvegia" typeof="dcterms:Location"/><meta about="https://w3id.org/moro/enoam/data/norvegia" content="Norvegia" property="rdfs:label"/><meta about="https://w3id.org/moro/enoam/data/norvegia" property="owl:sameAs" resource="http://www.wikidata.org/entity/Q20"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/oslo" typeof="dcterms:Location"/><meta about="https://w3id.org/moro/enoam/data/oslo" content="Oslo" property="rdfs:label"/><meta about="https://w3id.org/moro/enoam/data/oslo" property="owl:sameAs" resource="http://www.wikidata.org/entity/Q585"/><meta about="https://w3id.org/moro/enoam/data/mare-del-nord" typeof="dcterms:Location"/><meta about="https://w3id.org/moro/enoam/data/mare-del-nord" content="Mare del Nord" property="rdfs:label"/><meta about="https://w3id.org/moro/enoam/data/mare-del-nord" property="owl:sameAs" resource="http://www.wikidata.org/entity/Q1693"/><meta about="https://w3id.org/moro/enoam/data/olav-v-di-norvegia" typeof="foaf:Person"/><meta about="https://w3id.org/moro/enoam/data/olav-v-di-norvegia" content="Olav V" property="rdfs:label"/><meta about="https://w3id.org/moro/enoam/data/olav-v-di-norvegia" property="owl:sameAs" resource="http://www.wikidata.org/entity/Q154912"/><meta about="https://w3id.org/moro/enoam/data/olav-v-di-norvegia" content="Olav V, re" property="skos:prefLabel"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Brindisi in occasione del pranzo offerto in onore del ministro degli Esteri norvegese Cappelen</h1><p>Signor <span about="https://w3id.org/moro/enoam/data/141216/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/andreas-cappelen" typeof="deo:Reference">Ministro</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">ieri sera, nell’esprimerLe il mio ringraziamento per la Sua ospitalità, ho manifestato la fiducia che i nostri colloqui fossero utili per il raggiungimento di quegli obiettivi di cooperazione e di pace ai quali tendono i nostri Paesi.</p><p class="paragraph" data-counter="2" id="p-2">Posso oggi dire che effettivamente i nostri scambi di vedute sono serviti fin qui a chiarire e approfondire importanti questioni.</p><p class="paragraph" data-counter="3" id="p-3">Siamo ormai nella fase finale di un negoziato di vasta portata, il cui scopo non è soltanto quello di favorire lo sviluppo economico dell’<span about="https://w3id.org/moro/enoam/data/141216/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, ma anche, direi soprattutto, di rendere possibile quella unità morale e politica dei suoi popoli, che consentiranno al nostro <span about="https://w3id.org/moro/enoam/data/141216/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/europa" typeof="deo:Reference">Continente</span> di occupare nel mondo un posto rispondente alle sue tradizioni, alla sua cultura, al suo peso economico e sociale.</p><p class="paragraph" data-counter="4" id="p-4">Questi ideali – sono stato lieto di constatarlo – sono comuni alla <span about="https://w3id.org/moro/enoam/data/141216/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/norvegia" typeof="deo:Reference">Norvegia</span> e all’<span about="https://w3id.org/moro/enoam/data/141216/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="5" id="p-5">Abbiamo perciò piena fiducia che i nostri paesi troveranno nella <span about="https://w3id.org/moro/enoam/data/141216/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> la sede e, nell’idea europea, l’impulso per sviluppare la loro collaborazione già in atto nei settori più svariati.</p><p class="paragraph" data-counter="6" id="p-6">Vorrei ricordare, a questo riguardo, che entrambi i Paesi aderiscono ad ogni iniziativa diretta ad attenuare gli attriti e comporre i contrasti fra gli Stati. In questo spirito, <span about="https://w3id.org/moro/enoam/data/141216/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/norvegia" typeof="deo:Reference">Norvegia</span> ed <span about="https://w3id.org/moro/enoam/data/141216/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> partecipano ad una alleanza, che rappresenta una garanzia di sicurezza e insieme uno strumento atto a favorire la distensione ed a consolidare la pace tra i popoli.</p><p class="paragraph" data-counter="7" id="p-7">I nostri due Paesi si trovano anche naturalmente affiancati nelle iniziative internazionali di carattere unitario. Mi basterà ricordare che siamo stati lieti di constatare come il Governo norvegese abbia subito accolto con favore ed interesse la proposta avanzata dall’<span about="https://w3id.org/moro/enoam/data/141216/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nell’ambito delle <span about="https://w3id.org/moro/enoam/data/141216/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> per restringere l’applicazione della pena di morte e per umanizzare i processi e le pene.</p><p class="paragraph" data-counter="8" id="p-8">Vi è poi un altro problema, che in questi ultimi anni si è imposto all’attenzione dei Governi e degli organismi internazionali: quello relativo al freno da porre all’esaurimento delle risorse naturali ed alla contaminazione dell’ambiente in cui viviamo. Si tratta di un problema estremamente difficile. In <span about="https://w3id.org/moro/enoam/data/141216/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> seguiamo quanto viene fatto per risolverlo in <span about="https://w3id.org/moro/enoam/data/141216/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/norvegia" typeof="deo:Reference">Norvegia</span> e attribuiamo particolare importanza al convegno che avrà luogo a <span about="https://w3id.org/moro/enoam/data/141216/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/oslo" typeof="deo:Reference">Oslo</span> fra pochi giorni, allo scopo di trovare soluzioni adeguate a difendere dall’inquinamento il <span about="https://w3id.org/moro/enoam/data/141216/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/mare-del-nord" typeof="deo:Reference">Mare del Nord</span><sup><a href="#curatornote-2" id="curatornote-ref-2">[2]</a></sup>. Problemi molto simili si pongono infatti per i nostri mari.</p><p class="paragraph" data-counter="9" id="p-9">Domani inizierò la mia visita a varie località del vostro Paese, ciò che mi darà la possibilità di conoscere più direttamente le vostre pittoresche regioni ed i modi di sviluppo della vostra economia.</p><p>Signor <span about="https://w3id.org/moro/enoam/data/141216/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/andreas-cappelen" typeof="deo:Reference">Ministro</span>,</p><p class="paragraph" data-counter="10" id="p-10">rinnovandoLe il più vivo ringraziamento per l’ospitalità che mi è stata riservata e di cui potrò ancora beneficiare nel corso della mia visita, levo il calice per formulare i miei più fervidi voti per la salute di <span about="https://w3id.org/moro/enoam/data/141216/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/olav-v-di-norvegia" typeof="deo:Reference">Sua Maestà il Re</span><sup><a href="#curatornote-3" id="curatornote-ref-3">[3]</a></sup>, per il Suo benessere personale, per la fortuna dell’amico popolo norvegese.</p><ol id="curatorNotes"><li about="https://w3id.org/moro/enoam/data/141216/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Andreas Zeier Cappelen (1915-2008), giurista ed esponente politico del Partito laburista norvegese, dal 17 marzo era ministro degli Esteri della Norvegia. <a href="#curatornote-ref-1">↑</a></li><li about="https://w3id.org/moro/enoam/data/141216/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Conferenza di Oslo sull’inquinamento del Mare del Nord era prevista per il 19 ottobre 1971, con la partecipazione di undici paesi (Norvegia, Gran Bretagna, Belgio, Francia, Repubblica Federale Tedesca, Paesi Bassi, Portogallo, Svezia, Danimarca, Spagna, Islanda). <a href="#curatornote-ref-2">↑</a></li><li about="https://w3id.org/moro/enoam/data/141216/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Olav V (1903-1991), dal 1957 era re di Norvegia. <a href="#curatornote-ref-3">↑</a></li></ol></body></html>