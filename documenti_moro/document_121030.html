<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.030" name="dcterms.relation"/><meta content="10.48678/unibo/aldomoro1.2.1.030" name="dcterms.identifier"/><meta content="Moro, Aldo, [L’economia liberale. I principi dei rapporti sociali (economici)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.030." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[L’economia liberale. I principi dei rapporti sociali (economici)]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[L’economia liberale. I principi dei rapporti sociali (economici)]</h1><p class="paragraph" data-counter="1" id="p-1">[L’onorevole Moro] Osserva<sup><a href="#curatornote-1" id="curatornote-ref-1">[1]</a></sup> che è effettivamente insostenibile la concezione liberale in materia economica, in quanto vi è necessità di un controllo in funzione dell'ordinamento più completo dell'economia mondiale, anche e soprattutto per raggiungere il maggiore benessere possibile. Quando si dice controllo della economia, non si intende però che lo Stato debba essere gestore di tutte le attività economiche, ma ci si riferisce allo Stato nella complessità dei suoi poteri e quindi in gran parte allo Stato che non esclude le iniziative individuali, ma le coordina, le disciplina e le orienta. Esprime la certezza che da questo controllo economico, nello Stato democratico, non nascerà un totalitarismo economico né politico. Lo Stato fascista non era uno Stato democratico, era anche nelle sue forme di controllo uno Stato delle classi capitalistiche, le quali non tutelavano gli interessi della collettività, ma tutelavano gli interessi della classe che rappresentavano.</p><p class="paragraph" data-counter="2" id="p-2">Non è possibile permettere che gli egoismi si affermino, ma è necessario porre la barriera dell'interesse collettivo come un orientamento e un controllo di carattere giuridico. Ed è nell'ambito di questo controllo che lo Stato permetterà alle iniziative individuali, finché rientrino nell'ordinamento generale, di svolgersi liberamente. E queste iniziative individuali sono consacrate con il riconoscimento della proprietà personale.</p><ol id="curatorNotes"><li about="https://w3id.org/moro/enoam/data/121030/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sulla relazione dell’onorevole Roberto Lucifero precisando il suo punto di vista sulla concezione liberale dell’economia e sul ruolo in essa dello Stato.  <a href="#curatornote-ref-1">↑</a></li></ol></body></html>