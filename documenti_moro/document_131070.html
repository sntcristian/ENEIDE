<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.070" name="dcterms.relation"/><meta content="10.48678/unibo/aldomoro1.3.1.070" name="dcterms.identifier"/><meta content="Moro, Aldo, [Che cosa chiede la DC a Pietro Nenni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.070." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Che cosa chiede la DC a Pietro Nenni]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-socialista-italiano" typeof="foaf:Organization"/><meta about="https://w3id.org/moro/enoam/data/partito-socialista-italiano" content="Partito socialista italiano" property="rdfs:label"/><meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/><meta about="https://w3id.org/moro/enoam/data/amintore-fanfani" typeof="foaf:Person"/><meta about="https://w3id.org/moro/enoam/data/amintore-fanfani" content="Amintore Fanfani" property="rdfs:label"/><meta about="https://w3id.org/moro/enoam/data/amintore-fanfani" content="Fanfani, Amintore" property="skos:prefLabel"/><meta about="https://w3id.org/moro/enoam/data/amintore-fanfani" property="owl:sameAs" resource="http://www.wikidata.org/entity/Q273228"/><meta about="https://w3id.org/moro/enoam/data/amintore-fanfani" content="amintore-fanfani" property="wdt:P1986"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Che cosa chiede la DC a Pietro Nenni]</h1><p class="paragraph" data-counter="1" id="p-1">Il recente Consiglio Nazionale della <span about="https://w3id.org/moro/enoam/data/131070/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span><sup><a href="#curatornote-1" id="curatornote-ref-1">[1]</a></sup> ha certamente giustificato l’attesa e l’interessamento dell’opinione pubblica per l’importanza dei temi trattati e per il tono elevato e costruttivo del dibattito. Si trattava infatti di fare il punto sui risultati elettorali<sup><a href="#curatornote-2" id="curatornote-ref-2">[2]</a></sup>, d’individuare gli orientamenti dell’opinione pubblica, di chiarire e valutare le posizioni assunte dai partiti nella soluzione dei problemi del governo locale, di misurare alla stregua di questo complesso di dati la validità e le prospettive della formula di Governo<sup><a href="#curatornote-3" id="curatornote-ref-3">[3]</a></sup>, d’indicare infine gli obiettivi politici di fondo verso i quali si muove il maggior partito italiano.</p><p class="paragraph" data-counter="2" id="p-2">Questo esame è stato condotto nel nostro Consiglio Nazionale con serenità, acume, spirito critico, generalmente senza asprezze e infine con quella serietà e severità che si addicono ad un partito investito di tante responsabilità ed in un momento così delicato e difficile per il nostro Paese.</p><p class="paragraph" data-counter="3" id="p-3">Il primo dato che emerge dal dibattito e che va rilevato, perché è di grande interesse per l’opinione pubblica, è quello relativo all’unità sostanziale della <span about="https://w3id.org/moro/enoam/data/131070/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Un’unità che, come ho detto nella mia relazione, è un indeclinabile dovere, un atto di responsabilità di fronte al paese il quale trova appunto nella unità della <span about="https://w3id.org/moro/enoam/data/131070/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> una garanzia di forza, di chiarezza, di equilibrio politico, di rispondenza alle complesse esigenze che si pongono nella nostra comunità nazionale e che soprattutto attraverso la vigorosa iniziativa della <span about="https://w3id.org/moro/enoam/data/131070/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> possono essere soddisfatte. L’unità, è evidente, non vuol dire piatta uniformità; essa anzi risulta proprio dal dibattito delle idee che nel nostro Consiglio Nazionale, come in ogni altra sede di partito, non è mancato. Essa vuol dire, nel caso nostro, che la polemica non era così cieca ed irresponsabile da negare taluni dati obiettivi della situazione politica del paese, la rettitudine delle intenzioni, le straordinarie difficoltà e le contrastanti esigenze di fronte alle quali si è trovata l’azione dei responsabili della <span about="https://w3id.org/moro/enoam/data/131070/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Essa quindi si esercitava nel quadro della presente situazione storica, più indicando remore, cautele, modalità, spirito informatore, che non proponendo veramente alternative che è arduo profilare sia per quanto attiene ai problemi di governo e d’indirizzo politico generale sia in relazione ai problemi delle amministrazioni locali<sup><a href="#curatornote-4" id="curatornote-ref-4">[4]</a></sup>. Ha portato poi il dibattito ad un’affermazione di unità per la larghissima maggioranza che si è potuta realizzare nella votazione della mozione finale, nella quale sono confluiti i consensi di esponenti che non hanno avuto difficoltà − dopo un franco dibattito nel quale anche più piccole divergenze sono state doverosamente messe in luce − di ritrovarsi insieme ad approvare una linea politica, un indirizzo operativo che risponde all’obbiettiva realtà della situazione politica, agl’indirizzi fondamentali del partito (diremmo, alla ragione storica della <span about="https://w3id.org/moro/enoam/data/131070/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>) e nei suoi dati essenziali alla valutazione ed alla volontà della gran parte dei democratici cristiani. Questa larghissima maggioranza, s’intende, non mira né a svalutare né tanto meno a soffocare le voci di dissenso, autorevoli, anche se poco numerose, che si sono manifestate. Anche in questo rispetto ed in questa garanzia risiede il significato e la forza dell’unità della <span about="https://w3id.org/moro/enoam/data/131070/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span></p><p class="paragraph" data-counter="4" id="p-4">E infine – e mi pare poi la cosa più importante – la significativa unità espressa in questa riunione dal massimo organo del partito risiede nel riconoscimento venuto da tante parti, della propria ragion d’essere della <span about="https://w3id.org/moro/enoam/data/131070/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, nella netta delimitazione che è stata fatta, sia a sinistra sia a destra, contro ogni possibilità di equivoco, dell’area politica occupata dalla <span about="https://w3id.org/moro/enoam/data/131070/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> con sue caratteristiche inconfondibili, nell’impegno ribadito di adesione, di partecipazione, di disciplina. Di fronte ai tentativi di forzatura e di confusione, che non sono mai mancati, ma si sono fatti in questi ultimi tempi più insistenti e pericolosi, tutto ciò chiarisce la situazione e riconferma la comune consapevolezza nel partito (intuita del resto dallo elettorato) che nell’unità, nella forza, nella fedeltà della <span about="https://w3id.org/moro/enoam/data/131070/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ai suoi ideali democratici ed alla sua ispirazione cristiana è l’unica reale garanzia di progresso della società secondo una linea di pacifica, ma effettiva evoluzione.</p><p class="paragraph" data-counter="5" id="p-5">Per quanto riguarda la formazione delle Giunte, che era il primo grosso argomento del dibattito, il Consiglio Nazionale ha ratificato i deliberati della Direzione ed approvato l’operato della Segreteria. In realtà la maggior parte delle Giunte comunali e provinciali è stata costruita con le forze della <span about="https://w3id.org/moro/enoam/data/131070/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> da sole o insieme con quelle dei partiti che hanno lungamente collaborato con essa nella guida morale e politica del paese e nella azione di governo.</p><p class="paragraph" data-counter="6" id="p-6">Ha operato cioè per la formazione delle giunte, benché non vi sia stato in questo senso un preventivo esplicito impegno dei partiti, una cordiale ed efficace collaborazione tra le forze politiche che hanno dato vita e che sostengono l’attuale Governo. In generale non vi sono state preclusioni né asperità polemiche. Il complesso delle forze che regge politicamente il paese ne assume anche largamente la responsabilità in sede amministrativa. Questa direttiva fondamentale che era stata indicata dalla Direzione della <span about="https://w3id.org/moro/enoam/data/131070/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> è stata fatta propria dal Consiglio Nazionale che ha potuto constatarne la larga attuazione per la piena fedeltà dimostrata dalla <span about="https://w3id.org/moro/enoam/data/131070/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> a questa linea politica e per la cordiale rispondenza e l’alto senso di responsabilità degli altri partiti. Solo sul terreno delle giunte per le quali non esisteva una maggioranza di convergenza la <span about="https://w3id.org/moro/enoam/data/131070/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> ha ammesso, in determinati limiti e con ogni cautela, una possibilità di collaborazione amministrativa con il <span about="https://w3id.org/moro/enoam/data/131070/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span>. Il Consiglio Nazionale, nel ratificare attraverso un dibattito vivo ed interessante, questo aspetto nuovo dell’esperienza amministrativa della <span about="https://w3id.org/moro/enoam/data/131070/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, ha constatato non solo la inflessibile fermezza della <span about="https://w3id.org/moro/enoam/data/131070/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> nei suoi principi e negli indirizzi politici di fondo, ma anche l’interesse delle popolazioni che spingeva <span about="https://w3id.org/moro/enoam/data/131070/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, <span about="https://w3id.org/moro/enoam/data/131070/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> e partiti di centro sinistra a dar vita, senza alcuna rinunzia politica, ad amministrazioni che solo questa intesa rendeva possibili. Al di fuori di questo atto di responsabilità, che abbiamo ritenuto doveroso in talune circostanze, si sarebbe passati fatalmente a gestioni straordinarie, sgradite alle popolazioni, obiettivamente impossibilitate ad affrontare efficacemente i grossi problemi amministrativi sul tappeto, foriere presumibilmente di futuri successi elettorali piuttosto per le forze politiche di opposizione che non per quelle di governo che sogliono essere considerate, anche se a torto, responsabili ed insieme beneficiarie delle gestioni straordinarie. Si è molto discusso in Consiglio sulla portata e sui riflessi politici di queste esperienze nuove. Ma il Consiglio in larghissima maggioranza, avendo presenti le circostanze indicate, le modalità, i limiti quantitativi e le riserve di ordine politico, ha ritenuto che queste nuove e certo difficili forme di collaborazione non incidano negativamente sull’equilibrio politico generale né su quello di Governo, la cui stabilità, appunto, la <span about="https://w3id.org/moro/enoam/data/131070/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> aveva avuto sempre cura di garantire. Questi rilievi, che sono, io credo, del tutto obiettivi, non mirano certo ad immiserire queste esperienze di collaborazione, a togliere ad esse ogni significato, a minimizzare, come si suol dire, a fini tattici la portata di quello che di nuovo è stato realizzato su questo terreno. Se così fosse si mancherebbe davvero di riguardo sia nei confronti dei partiti con i quali si collabora sia nei confronti dell’opinione pubblica.</p><p class="paragraph" data-counter="7" id="p-7">Ma un’assemblea responsabile come il Consiglio Nazionale della <span about="https://w3id.org/moro/enoam/data/131070/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> non avrebbe approvato quanto è stato fatto su questo terreno, se non lo avesse ritenuto, così come del resto ad esso fu presentato, un servizio reso in condizioni difficili alle popolazioni ed una cauta, ma seria e rispettosa sperimentazione di possibilità effettive di collaborazione nel campo amministrativo tra il <span about="https://w3id.org/moro/enoam/data/131070/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">PSI</span> ed i Partiti democratici. E neppure l’avrebbe approvato, lo avesse ritenuto una manifestazione di leggerezza, un irresponsabile superamento del limite di sicurezza democratica che è sempre chiaramente presente ai democratici cristiani ed a coloro che sono investiti delle più alte responsabilità nel partito.</p><p class="paragraph" data-counter="8" id="p-8">Unanimemente poi il Consiglio Nazionale ha riconfermato la validità della convergenza democratica che ha reso e rende possibile la vita del Governo presieduto dall’on. <span about="https://w3id.org/moro/enoam/data/131070/v1/mention-28" class="mention person" id="mention-28" property="dcterms:references" resource="https://w3id.org/moro/enoam/data/amintore-fanfani" typeof="deo:Reference">Fanfani</span>, il quale ha potuto del resto documentare nel suo efficace discorso l’intensa attività finora svolta dalla compagine ministeriale da lui presieduta, le prospettive politiche che ad essa si aprono ed i seri propositi di azione sul terreno economico sociale, della organizzazione dello Stato e dello sviluppo democratico della nostra società. Questo apprezzamento era del resto implicito nel senso di responsabilità di cui tutti avevano dato prova nel difficile lavoro di formazione delle giunte, che era stato svolto con la costante preoccupazione di salvaguardare la stabilità del Governo ritenuto giustamente un punto di forza ed una seria garanzia nella vita democratica del nostro paese. Il prestigio del Governo esce certo rafforzato dal generale consenso espresso dal massimo organo deliberativo del Partito, il quale dà appunto quella base di fiducia e d’incoraggiamento che è necessaria in un’opera così vasta ed impegnativa come quella alla quale il Governo democratico è chiamato. Ed è consolante constatare come alla fiducia così largamente concessa dalla <span about="https://w3id.org/moro/enoam/data/131070/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> faccia riscontro l’adesione e la cordiale collaborazione degli altri partiti impegnati in questo lavoro, ai quali giustamente il Consiglio ha espresso profonda gratitudine per l’appoggio disinteressato e leale che essi hanno dato fin qui e che mostrano di voler concedere con larghezza e senso di responsabilità anche per l’avvenire.</p><p class="paragraph" data-counter="9" id="p-9">Com’è noto, la formula di convergenza è stata accettata da partiti diversi e che vogliono rimanere diversi nelle loro prospettive politiche di fondo. È stata accettata come una formula nuova che fa salve queste esigenze caratterizzanti dei partiti, senza impedire però che il responsabile concorso di essi, uniti come sono in un giudizio comune ed in un comune impegno per l’immediata realtà politica, dia allo strumento politico chiamato a fronteggiare la situazione tutta l’autorità, tutto il vigore, tutta l’iniziativa dei quali esso ha bisogno per assolvere il suo compito. La giusta libertà che le forze politiche si sono riservate, per consentire e favorire l’evoluzione della situazione politica italiana, non può essere e non è, per senso di responsabilità dei partiti, una forza deviante e paralizzante nell’adempimento dei compiti indeclinabili che il Governo deve ora assolvere nell’interesse del Paese.</p><p class="paragraph" data-counter="10" id="p-10">Il dibattito sul <span about="https://w3id.org/moro/enoam/data/131070/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">Partito socialista</span>, la sua definitiva acquisizione all’area democratica, le condizioni nelle quali soltanto potrebbe venir prospettata una collaborazione politica è stato molto vivo nel nostro Consiglio Nazionale com’è del resto anche negli altri partiti. Non è certo possibile riassumerlo qui nel suo complesso svolgimento. Basterà dire che esso, distinguendo nettamente tra collaborazione amministrativa e collaborazione politica, ha riconfermato l’interesse, vivo nella <span about="https://w3id.org/moro/enoam/data/131070/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per la sua stessa preminente responsabilità, a che il travaglio di quel partito abbia uno sbocco democratico, l’auspicio che ciò possa davvero verificarsi nell’interesse della democrazia italiana, la necessità di una iniziativa socialista che dia sicure garanzie per un possibile concorso in una politica di difesa democratica contro tutti i totalitarismi e di solidarietà internazionale qual è imperiosamente richiesta dai patti sottoscritti, dalla collocazione dell’Italia nel mondo occidentale, dalle tradizioni, dal costume, dalle profonde esigenze religiose e morali del popolo italiano.</p><p class="paragraph" data-counter="11" id="p-11">Siamo dunque molto lontani da quei pericolosi cedimenti e da quell’apertura a sinistra senza garanzie di cui si è parlato qualche volta in questi giorni. La <span about="https://w3id.org/moro/enoam/data/131070/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> per la sua preminente responsabilità, per la chiara coscienza delle esigenze del paese, per la sua larga base popolare ha piena sensibilità di fronte ai problemi di sviluppo democratico che indubbiamente si propongono nella nostra società. Sa, ed è impegnata per questo, che una piena attuazione democratica condiziona l’isolamento, il superamento, la sconfitta del comunismo. Sa bene perciò che cosa debba fare e come debba essere vivace ed ampia la sua iniziativa. Ma la pesante responsabilità che da tanti anni incombe su di essa, la piena consapevolezza delle sue origini ideali, della sua caratterizzazione e del suo significato storico la fanno egualmente attenta alla necessità di conservare intatte le garanzie democratiche e di osservare i limiti che la situazione politica propone. Non ci sono da attendere tradimenti o anche solo imprudenze da parte della <span about="https://w3id.org/moro/enoam/data/131070/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span>, la quale resta dunque nella sua unità, nella sua schietta fede democratica, nella sua viva sensibilità sociale, nella sua radice popolare, l’unica realtà valida di opposizione al comunismo, l’unico strumento di lotta efficace e alla lunga vittorioso. Chi lavora per rompere l’unità, minare la forza, deformare il volto della <span about="https://w3id.org/moro/enoam/data/131070/v1/mention-18" class="mention organization" id="mention-18" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">D.C.</span> intacca in realtà la garanzia fondamentale per la conservazione e lo sviluppo della vita democratica in Italia.</p><p>Aldo Moro</p><ol id="curatorNotes"><li about="https://w3id.org/moro/enoam/data/131070/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Si tratta della seduta del 20-22 febbraio 1961. Relazione e replica di Moro al Consiglio Nazionale sono riportate nel presente volume. <a href="#curatornote-ref-1">↑</a></li><li about="https://w3id.org/moro/enoam/data/131070/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il riferimento è alle elezioni comunali e provinciali, che si erano tenute il 6 e 7 novembre 1960 insieme alle elezioni regionali in Trentino-Alto Adige. <a href="#curatornote-ref-2">↑</a></li><li about="https://w3id.org/moro/enoam/data/131070/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Governo Fanfani III (26 luglio 1960 – 20 febbraio 1962), basato sulla formula della «convergenza»: monocolore Dc che aveva ricevuto l’appoggio esterno di Psdi, Pli, Pri. Oltre ai monarchici, per la prima volta dal 1947 il Psi si era astenuto sul voto di fiducia.  <a href="#curatornote-ref-3">↑</a></li><li about="https://w3id.org/moro/enoam/data/131070/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Tra gennaio e febbraio, a Milano, Genova e Firenze erano state varate giunte di centro-sinistra. <a href="#curatornote-ref-4">↑</a></li></ol></body></html>