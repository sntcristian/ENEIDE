<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.069" name="dcterms.relation"/><meta content="10.48678/unibo/aldomoro1.3.2.069" name="dcterms.identifier"/><meta content="Moro, Aldo, [Resoconto del discorso tenuto a Milano in occasione della campagna elettorale amministrativa], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.069." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto aMilanoin occasione della campagna elettorale amministrativa</title>
<div id="mentionMeta"><meta about="https://w3id.org/moro/enoam/data/milano" typeof="dcterms:Location"/><meta about="https://w3id.org/moro/enoam/data/milano" content="Milano" property="rdfs:label"/><meta about="https://w3id.org/moro/enoam/data/milano" content="http://www.wikidata.org/entity/Q490" property="owl:sameAs" resource="http://www.wikidata.org/entity/Q490"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Pci" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/jalta" typeof="dcterms:Location"/><meta about="https://w3id.org/moro/enoam/data/jalta" content="Yalta" property="rdfs:label"/><meta about="https://w3id.org/moro/enoam/data/jalta" property="owl:sameAs" resource="http://www.wikidata.org/entity/Q128499"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto a Milano in occasione della campagna elettorale amministrativa</h1><p class="paragraph" data-counter="1" id="p-1">Il Presidente del Consiglio on. Moro, parlando a <span about="https://w3id.org/moro/enoam/data/132069/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> al Teatro Odeon per la campagna elettorale amministrativa, ha reso innanzitutto omaggio a <span about="https://w3id.org/moro/enoam/data/132069/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/milano" typeof="deo:Reference">Milano</span> per la sua posizione dominante nella vita economica, sociale, politica e culturale della nazione e si è augurato che i risultati elettorali nella metropoli lombarda non rappresentino una disarmonia, ma s’inseriscano come una funzione d’incoraggiamento e di stimolo nella situazione politica generale, caratterizzata dallo sforzo che il Governo di centro-sinistra compie in vista di alti obiettivi umani, di libertà, di giustizia.</p><p class="paragraph" data-counter="2" id="p-2">Il Presidente del Consiglio ha poi voluto sottolineare l’importanza della vasta mobilitazione popolare che si compie per il rinnovo delle Amministrazioni comunali e provinciali e ciò sia per i riflessi politici che sono prevedibili, quanto l’intero corpo elettorale è chiamato ad esprimere una sua volontà, sia per l’intrinseca importanza che gli enti locali assumono, in una democrazia articolata quale è la nostra come centri di interessi e di poteri necessariamente raccordati con quelli generali dello Stato. Pur rispettando in pieno le autonomie che sono nella tradizione, per quanto riguarda le Regioni, in una vitale prospettiva della <span about="https://w3id.org/moro/enoam/data/132069/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> e in genere della democrazia italiana, non si può non esprimere l’augurio ed il monito di una coerenza di fondo tra vita politica e vita amministrativa, la quale eviti pericolose confusioni e distorsioni soprattutto in un momento nel quale una forte spinta unitaria è necessaria per assicurare una reale ma ordinata evoluzione nella vita sociale e politica del Paese.</p><p class="paragraph" data-counter="3" id="p-3">Passando a trattare degli orientamenti politici generali, l’on. Moro ha osservato che si è fatta più stanca, ma non è cessata la grande polemica intorno alla validità ed alle ragioni di fondo della politica di centro-sinistra. Il Presidente del Consiglio ha notato in proposito che egli, come i sostenitori di questa politica, non ha mai pensato ad una scelta di pura necessità, cioè una non scelta, ma una soggezione, un atto di pavidità e di rinuncia. Se così fosse stato, questa non sarebbe una soluzione politica, ma un piccolo espediente e forse un suicidio. Ciò non significa che non abbiano rilievo alcuni dati, da ritenere consolidati, della situazione politica e che in relazione ad essa non si sia verificato uno sforzo doloroso per giungere alla decisione giusta, suggerita anche dalle circostanze, ma difficile. È proprio dei grandi partiti, che hanno e vogliono avere un’alta responsabilità, di affrontare i temi difficili, guardando, più che all’oggi, al domani. Così è avvenuto per la <span about="https://w3id.org/moro/enoam/data/132069/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, così per i partiti della sinistra democratica ed in ispecie per il Psi, per il quale questa vitale decisione è stata più lacerante e costosa. Ma tutti, appunto, hanno scelto non in termini di necessità, ma di responsabilità. Del resto, ha continuato l’on. Moro, bisogna prendere atto che esiste ormai una componente di sinistra, di chiara ispirazione democratica, che non è possibile più scomporre, quali che siano le forme nelle quali si articola e che non sarebbe utile scomporre, poiché per essa vanno sviluppandosi in modo sempre più costruttivo fermenti di libertà, fecondi per approfondire e consolidare la democrazia italiana<sup><a class="" href="#curatornote-1" id="curatornote-ref-1">[1]</a></sup>.</p><p class="paragraph" data-counter="4" id="p-4">L’on. Moro a questo punto ha rilevato l’inconsistenza di critiche tenaci, ma prive di qualsiasi indicazione positiva e valida. V’è chi vuol far chiudere democratici cristiani e socialisti in se stessi, ma non tiene in conto il fatto che una soluzione maggioritaria non esista né è perseguita dalla <span about="https://w3id.org/moro/enoam/data/132069/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> nella presente complessa situazione sociale e politica, pur essendo essa giustamente gelosa della sua forza determinante. Una soluzione centrista è praticamente improponibile, essendo superate le condizioni storiche le quali la resero possibile feconda. Resterebbe come reale alternativa quella esiziale dei blocchi contrapposti, sempre respinta dalla <span about="https://w3id.org/moro/enoam/data/132069/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> come estremamente pericolosa per le libere istituzioni e perché offrirebbe una insperata possibilità d’iniziativa al <span about="https://w3id.org/moro/enoam/data/132069/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Pci</span>. Ma appunto non vi sono solo queste impossibilità, ma le positive e valide ragioni della presente intesa politica. Le quali sono di ordine sociale, in rapporto ad una grande evoluzione da favorire sul terreno economico, ma anche culturale e spirituale e di ordine politico. Sta di fatto che, scongelata una situazione aveva fatalmente irrigidito la vita politica italiana, con il comune allineamento tra i partiti democratici ed il partito socialista la frontiera democratica è stata portata più avanti e più vaste forze popolari entrano nello Stato per difenderlo ed insieme strutturalo secondo una dimensione umana e democratica.</p><p class="paragraph" data-counter="5" id="p-5">Quella democrazia compiuta ed articolata che è nella Costituzione repubblicana che vogliamo integralmente rispettare e realizzare.</p><p class="paragraph" data-counter="6" id="p-6">Questo dunque il fondamento ideale della maggioranza e del Governo, del quale il Presidente del Consiglio ha voluto ricordare l’ispirazione dell’opera compiuta sin qui con il concorso volenteroso del Parlamento, mentre ordinatamente le finalità politiche e le impostazioni programmatiche si vanno realizzando con serietà, continuità e lealtà.</p><p class="paragraph" data-counter="7" id="p-7">Accennando alla politica congiunturale, il Presidente del Consiglio ha ricordato la onesta e coraggiosa chiarezza con la quale pericoli e rimedi, comportanti gravi sacrifici, furono indicati sin dal primo momento. Se oggi un difficile tratto della strada che porta verso la salvezza è stato già percorso, se, pur non essendo dissolte tutte le nubi al nostro orizzonte, si intravvede la meta di un rinnovato intenso sviluppo per una autentica giustizia sociale, ciò è merito anche di un Governo realistico, franco e coraggioso, ma ancor più degli operatori economici, imprenditori e lavoratori, che hanno compreso, sofferto e creduto nell’avvenire del Paese.</p><p class="paragraph" data-counter="8" id="p-8">Sarà bene ricordare – ha rilevato, avviandosi alla conclusione, il Presidente del Consiglio – che il senso profondo della presente situazione politica è quello della sfida democratica al comunismo che è nella ispirazione originaria della <span about="https://w3id.org/moro/enoam/data/132069/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>.</p><p class="paragraph" data-counter="9" id="p-9">Una sfida che non è patteggiamento o indulgenza, ma è risposta democratica e penetrante ai grandi problemi economici, sociali e politici del Paese e ciò in contrapposizione ad un partito comunista che utilizza con estrema accortezza le articolazioni democratiche della società italiana e che si combatte non ad un rozzo livello totalitario, ma da un’alta tribuna di schietta e totale adesione alla libertà. Il comunismo non è cambiato, malgrado le presenti ambiguità e perplessità. Il suo è più disagio che principio di critica. Dal memoriale di <span about="https://w3id.org/moro/enoam/data/132069/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/jalta" typeof="deo:Reference">Yalta</span><sup><a href="#curatornote-2" id="curatornote-ref-2">[2]</a></sup> emergono rilievi e spunti, ma essi appaiono assai più strumenti di attacco efficace ad una realtà ostile ed inattingibile, che non principio di una vera critica del sistema. Ed accanto a questi spunto e rilievi, c’è, illuminata da successive drammatiche vicende, una scelta, essa sì dominante e definitiva, in favore della unità del mondo comunista e perciò di un cedimento irrimediabilmente costoso verso tesi di rottura per i supremi valori della libertà e della pace.</p><p class="paragraph" data-counter="10" id="p-10">La nostra contrapposizione continuerà perciò implacabile. Sarà una opposizione democratica e rinnovatrice, non assimilabile ad una reazione conservatrice e cristalizzatrice, essa pure in definitiva minacciosa per la libertà politica e la dignità umana. A questa lotta la <span about="https://w3id.org/moro/enoam/data/132069/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> partecipa con tutta la sua forza ed autorità, come un elemento essenziale nello schieramento di battaglia. Vi partecipa non con pretese di esclusività, ma ancora una volta nel dialogo democratico che le è connaturale.</p><p class="paragraph" data-counter="11" id="p-11">Il presidente del Consiglio on. Moro ha concluso: «Il rinnovato consenso ai partiti democratici, la riconfermata forza della <span about="https://w3id.org/moro/enoam/data/132069/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, sono elementi importanti per questa lotta che deve continuare fino alla vittoria della libertà».</p><ol id="curatorNotes"><li about="https://w3id.org/moro/enoam/data/132069/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è naturalmente al Partito socialista italiano. <a href="#curatornote-ref-1">↑</a></li><li about="https://w3id.org/moro/enoam/data/132069/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al testo scritto da Palmiro Togliatti nei suoi ultimi giorni di vita e ritrovato alla sua morte a Yalta nell’agosto 1964. Il testo, che contiene alcune critiche all’ortodossia comunista sovietica, viene pubblicato il 5 settembre 1964 su «Rinascita». <a href="#curatornote-ref-2">↑</a></li></ol></body></html>