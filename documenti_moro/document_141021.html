<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.021" name="dcterms.relation"/><meta content="10.48678/unibo/aldomoro1.4.1.021" name="dcterms.identifier"/><meta content="Moro, Aldo, Contro la confusione, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.021." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Contro la confusione</title>
<div id="mentionMeta"><meta about="https://w3id.org/moro/enoam/data/flaminio-piccoli" typeof="foaf:Person"/><meta about="https://w3id.org/moro/enoam/data/flaminio-piccoli" content="Flaminio Piccoli" property="rdfs:label"/><meta about="https://w3id.org/moro/enoam/data/flaminio-piccoli" property="owl:sameAs" resource="http://www.wikidata.org/entity/Q1426951"/><meta about="https://w3id.org/moro/enoam/data/flaminio-piccoli" content="flaminio-piccoli" property="wdt:P1986"/><meta about="https://w3id.org/moro/enoam/data/flaminio-piccoli" content="Piccoli, Flaminio" property="skos:prefLabel"/><meta about="https://w3id.org/moro/enoam/data/mantova" typeof="dcterms:Location"/><meta about="https://w3id.org/moro/enoam/data/mantova" content="Mantova" property="rdfs:label"/><meta about="https://w3id.org/moro/enoam/data/mantova" property="owl:sameAs" resource="http://www.wikidata.org/entity/Q6247"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Contro la confusione</h1><p class="paragraph" data-counter="1" id="p-1">Nel dibattito politico precongressuale si sono inseriti alcuni elementi di confusione che vorremmo contribuire a fugare.</p><p class="paragraph" data-counter="2" id="p-2">Innanzi tutto l’ipotesi, della quale il <span about="https://w3id.org/moro/enoam/data/141021/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario Politico</span><sup><a href="#curatornote-1" id="curatornote-ref-1">[1]</a></sup> della <span about="https://w3id.org/moro/enoam/data/141021/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> on. <span about="https://w3id.org/moro/enoam/data/141021/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span> si è preoccupato nel suo discorso a <span about="https://w3id.org/moro/enoam/data/141021/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/mantova" typeof="deo:Reference">Mantova</span>, di un possibile (e temuto) superamento della politica di centro-sinistra.</p><p class="paragraph" data-counter="3" id="p-3">Come ha più volte detto l’on. Moro, questa politica è, a livello del Governo, del Parlamento e del Paese, la più idonea a garantire e far progredire la democrazia in Italia in armonia con le esigenze dei tempi.</p><p class="paragraph" data-counter="4" id="p-4">La linea di centro-sinistra consente la maggiore possibile partecipazione di forze popolari alla gestione del potere ed accomuna, in un impegno unitario per obiettivi comuni, partiti di diversa ispirazione e provenienza e tuttavia solidali nella difesa delle istituzioni democratiche, interpretate come il quadro essenziale nell’ambito del quale ed in virtù del quale sono risolvibili i problemi del potere, della partecipazione, della libertà. E sia ben chiaro di tutte le forme di libertà che la coscienza storica ha portato ad un alto livello di maturazione.</p><p class="paragraph" data-counter="5" id="p-5">L’on. Moro ha spesso ricordato che la politica di centro-sinistra non ha espresso ancora tutte le sue potenzialità, come era del resto prevedibile, trattandosi di una prospettiva di lungo periodo.</p><p class="paragraph" data-counter="6" id="p-6">Essa richiede una abitudine a stare insieme, a dialogare, ad integrare sensibilità, esperienze, modi di vedere e di agire. Sono cose queste che non si improvvisano, frutto invece come sono di un paziente e continuo lavoro di affinamento, che è stato compiuto negli anni scorsi. Esistono poi altre condizioni per una piena attuazione di questa politica: una comune consapevolezza della sua importanza, un’efficace solidarietà, una rispondenza a livello dei partiti interessati che, se non può essere assoluta, deve non di meno essere significativa. Siamo così al secondo elemento di confusione che vogliamo rilevare.</p><p class="paragraph" data-counter="7" id="p-7">C’è infatti nella <span about="https://w3id.org/moro/enoam/data/141021/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ed intorno ad essa un equivoco, in ragione del quale viene scambiato per una sorta di pretesa personalistica il discorso che da parte delle minoranze si va facendo in vista della formazione di una nuova maggioranza. Adesso il problema si sarebbe addirittura ristretto ad una disputa intorno «a cognomi illustri» e ad una conseguente scelta che su di essi si dovrebbero compiere.</p><p class="paragraph" data-counter="8" id="p-8">Ne ha parlato nel citato discorso lo stesso <span about="https://w3id.org/moro/enoam/data/141021/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Segretario Politico</span>. E solo per questo è giustificato un chiarimento.</p><p class="paragraph" data-counter="9" id="p-9">No, non è qui il problema. I cognomi illustri, se così si vuol dire, nella <span about="https://w3id.org/moro/enoam/data/141021/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> ci sono, corrispondono ad un particolare impegno, ad una peculiare esperienza, fanno parte di un patrimonio che è di tutta la <span about="https://w3id.org/moro/enoam/data/141021/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Ciò consente al <span about="https://w3id.org/moro/enoam/data/141021/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> di evocare nell’opinione pubblica una immagine di sé ben precisa e caratterizzata, senza di che esso sarebbe forse meno riconoscibile.</p><p class="paragraph" data-counter="10" id="p-10">Tuttavia nessuno pensa ad una specie di diritto di governare nel <span about="https://w3id.org/moro/enoam/data/141021/v1/mention-14" class="mention organization" id="mention-14" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> in funzione del nome che si porta.</p><p>La questione è un’altra.</p><p class="paragraph" data-counter="11" id="p-11">Si tratta della necessità che la politica di centro-sinistra sia presidiata nel <span about="https://w3id.org/moro/enoam/data/141021/v1/mention-15" class="mention organization" id="mention-15" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> da una larga e qualificata maggioranza che renda, come si dice, credibile la <span about="https://w3id.org/moro/enoam/data/141021/v1/mention-11" class="mention organization" id="mention-11" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> di fronte all’opinione pubblica e la metta in grado di promuovere quello sforzo di ideazione e di azione di cui il Paese ha bisogno.</p><p class="paragraph" data-counter="12" id="p-12">Si tratta dell’esigenza che nel <span about="https://w3id.org/moro/enoam/data/141021/v1/mention-16" class="mention organization" id="mention-16" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> tutti siano considerati e possano far valere le loro idee ed esperienze; che, cioè, a tutti sia concesso non una posizione di potere — e tanto meno una posizione privilegiata — ma quello spazio necessario e sufficiente – come ha detto più volte l’on. Moro – a svolgere il proprio servizio nell’interesse della <span about="https://w3id.org/moro/enoam/data/141021/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e, attraverso di essa, del Paese.</p><p class="paragraph" data-counter="13" id="p-13">Era ciò che ci si riprometteva di fare e che sin qui non si è fatto. L’impegno del Consiglio Nazionale del luglio scorso<sup><a href="#curatornote-2" id="curatornote-ref-2">[2]</a></sup>, poi rinnovato nel Consiglio del novembre<sup><a href="#curatornote-3" id="curatornote-ref-3">[3]</a></sup> ha avuto la risposta negativa e contraddittoria del gennaio<sup><a href="#curatornote-4" id="curatornote-ref-4">[4]</a></sup>, nonostante la presenza delle componenti di sinistra nel Governo<sup><a href="#curatornote-5" id="curatornote-ref-5">[5]</a></sup> ed il loro responsabile appoggio per la sua costituzione.</p><p class="paragraph" data-counter="14" id="p-14">Ora si fa il Congresso e noi ci siamo impegnati per il suo successo. Non ci nascondiamo però le difficoltà che vengono frapposte ad un suo, più che regolare, costruttivo svolgimento.</p><p class="paragraph" data-counter="15" id="p-15">Non sentiamo parlare abbastanza di nuovi assetti da stabilire, non cogliamo nei gruppi che compongono l’attuale maggioranza relativa<sup><a href="#curatornote-6" id="curatornote-ref-6">[6]</a></sup> del <span about="https://w3id.org/moro/enoam/data/141021/v1/mention-17" class="mention organization" id="mention-17" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span> lo sforzo di superare la contraddizione del gennaio scorso.</p><p class="paragraph" data-counter="16" id="p-16">Per restare sulla terra, per esempio, non si può non attribuire significato di esclusivismo alla distribuzione (neppure ratificata in Direzione) nella sola maggioranza di più di cinquanta uffici, sovente di carattere prevalentemente tecnico, in relazione ai quali si poteva fare un’offerta, un gesto di buona volontà nei confronti delle opposizioni<sup><a href="#curatornote-7" id="curatornote-ref-7">[7]</a></sup>.</p><p class="paragraph" data-counter="17" id="p-17">Ci sembra di riscontrare, se non intolleranza, impazienza nel tenere aperto il dialogo politico. Si vorrà essere dunque impazienti perché ci sono in giro uomini noti? Speriamo proprio di no.</p><p class="paragraph" data-counter="18" id="p-18">L’on. <span about="https://w3id.org/moro/enoam/data/141021/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/flaminio-piccoli" typeof="deo:Reference">Piccoli</span> ha detto giustamente che la scelta deve riguardare le idee. Ma forse che ai nomi ed alle esperienze non si legano delle idee? Ben venga dunque il dibattito delle idee, quando esse vi siano, e da chiunque, più o meno conosciuto, esse siano prospettate. Non si chiede un titolo nobiliare da Camera dei Lords, ma un contrastato mandato a pensare ed operare da Camera dei Comuni<sup><a href="#curatornote-8" id="curatornote-ref-8">[8]</a></sup>.</p><ol id="curatorNotes"><li about="https://w3id.org/moro/enoam/data/141021/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Flaminio Piccoli (1915-2000), partigiano, giornalista, esponente politico della Democrazia cristiana, di cui fu eletto segretario il 19 gennaio 1969. <a href="#curatornote-ref-1">↑</a></li><li about="https://w3id.org/moro/enoam/data/141021/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio Nazionale della Dc del 29-31 luglio 1968. <a href="#curatornote-ref-2">↑</a></li><li about="https://w3id.org/moro/enoam/data/141021/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio Nazionale della Dc del 20-22 novembre 1968. <a href="#curatornote-ref-3">↑</a></li><li about="https://w3id.org/moro/enoam/data/141021/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al Consiglio Nazionale della Dc del 17-19 gennaio 1969. <a href="#curatornote-ref-4">↑</a></li><li about="https://w3id.org/moro/enoam/data/141021/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Le sinistre del partito critiche nei confronti dell’asse doroteo-fanfaniano-tavianeo erano entrate nel governo Rumor con Eugenio Gatto (Riforma della Pubblica Amministrazione) e Vittorino Colombo (Commercio Estero) per “Forze nuove”, Luigi Gui (Difesa) per i morotei, Camillo Ripamonti (Sanità) per “Base”. <a href="#curatornote-ref-5">↑</a></li><li about="https://w3id.org/moro/enoam/data/141021/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è al numero di voti ricevuti da Piccoli (85) inferiore al numero di schede bianche (87). <a href="#curatornote-ref-6">↑</a></li><li about="https://w3id.org/moro/enoam/data/141021/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il probabile riferimento è agli uffici centrali del partito, che la segreteria monopolizzò senza spazi per le minoranze. <a href="#curatornote-ref-7">↑</a></li><li about="https://w3id.org/moro/enoam/data/141021/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il riferimento è ai due rami del parlamento britannico, la House of Lords, composta da membri designati e senza influenza sulla tenuta del governo, e la House of Commons, elettiva e determinante per definire la maggioranza a sostegno dell’esecutivo. <a href="#curatornote-ref-8">↑</a></li></ol></body></html>