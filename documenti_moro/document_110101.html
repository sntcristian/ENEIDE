<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.101" name="dcterms.relation"/><meta content="10.48678/unibo/aldomoro1.1.0.101" name="dcterms.identifier"/><meta content="Moro, Aldo, Civiltà nuova, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.101." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Civiltà nuova</title>
<div id="mentionMeta"><meta about="https://w3id.org/moro/enoam/data/thomas-jefferson" typeof="foaf:Person"/><meta about="https://w3id.org/moro/enoam/data/thomas-jefferson" content="Thomas Jefferson" property="rdfs:label"/><meta about="https://w3id.org/moro/enoam/data/thomas-jefferson" property="owl:sameAs" resource="http://www.wikidata.org/entity/Q11812"/><meta about="https://w3id.org/moro/enoam/data/thomas-jefferson" content="Jefferson, Thomas" property="skos:prefLabel"/><meta about="https://w3id.org/moro/enoam/data/alben-w-barkley" typeof="foaf:Person"/><meta about="https://w3id.org/moro/enoam/data/alben-w-barkley" content="Alben William Barkley" property="rdfs:label"/><meta about="https://w3id.org/moro/enoam/data/alben-w-barkley" property="owl:sameAs" resource="http://www.wikidata.org/entity/Q273549"/><meta about="https://w3id.org/moro/enoam/data/alben-w-barkley" content="Barkley, Alben William" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Civiltà nuova</h1><p class="paragraph" data-counter="1" id="p-1">I problemi della futura pace, la quale costituirà certamente il momento più delicato e difficile, la prova suprema di questa guerra, continuano ad occupare gli uomini migliori e più pensosi del mondo.</p><p class="paragraph" data-counter="2" id="p-2">Son di alcuni giorni or sono le dichiarazioni rese su questo problema dal <span about="https://w3id.org/moro/enoam/data/110101/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/alben-w-barkley" typeof="deo:Reference">Senatore</span> americano Barkl[e]y<sup><a href="#curatornote-1" id="curatornote-ref-1">[1]</a></sup>, ricordando la filosofia politica di <span about="https://w3id.org/moro/enoam/data/110101/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/thomas-jefferson" typeof="deo:Reference">Jefferson</span><sup><a href="#curatornote-2" id="curatornote-ref-2">[2]</a></sup>. La guerra attuale, egli ha detto, si propone «di salvare il mondo, e di far sì che lo spirito e l’anima umana possano prosperare ed essere liberi. È nostro dovere proteggere le future generazioni dalla necessità di gettarsi in un’altra carneficina per salvare la civiltà, elevare gl’ideali del mondo in genere, sviluppare le risorse di cui Dio ha dotato la terra, dare un lavoro remunerativo a tutti quelli che possono e vogliono lavorare, dare la possibilità di un profittevole investimento a quelli che sono in grado e vogliono investire, gettare le basi per una più alta e più universale educazione, coltivare i valori morali e spirituali, che esaltano una nazione ai propri occhi e agli occhi del mondo».</p><p class="paragraph" data-counter="3" id="p-3">Qui son fissati, come è chiaro, i presupposti di ordine economico e spirituale, per una pace vera e duratura. La quale appunto non può essere realizzata altrimenti che soddisfacendo contemporaneamente, in un medesimo interessamento vivo e operante, le richieste sempre più pressanti di un popolo che sale in tutti i paesi del mondo, chiedendo giustizia e quelle, meno chiare, ansiose e decisive in apparenza e in realtà presenti ed operanti con straordinaria efficacia, di un rinnovamento rivoluzionario, veramente pacificatore, nell’ordine spirituale e politico.</p><p>Problemi sociali</p><p class="paragraph" data-counter="4" id="p-4">Che gli angosciosi problemi economici di un mondo, per di più, semidistrutto e tragicamente impoverito da questa guerra immane, siano presenti alle coscienze degli uomini più lungimiranti, non si potrebbe certo oggi negare.</p><p class="paragraph" data-counter="5" id="p-5">L’istanza per una giustizia sociale è troppo diffusa e decisa, perché alcuno possa oggi disconoscere la inderogabile e improrogabile gravità del problema. Pure gli aspetti internazionali di questo vengono il più delle volte velati, in buona o mala fede, per timidezza, incomprensione o demagogia, con la conseguenza di trasferire in un piano astrattistico esigenze, le quali, per loro natura, richiedono invece una realistica considerazione il più possibile ampia e coraggiosa.</p><p class="paragraph" data-counter="6" id="p-6">È vano parlare di una più equa distribuzione delle ricchezze nei popoli, agitati nel loro interno dal sospetto dell’ingiustizia, dall’invidia e dall’esasperazione dell’odio di classe, finché le stesse fonti per la ripartizione dei beni economici, le ricchezze nazionali, non siano a loro volta meglio adeguate secondo un rigoroso criterio di giustizia distributiva.</p><p class="paragraph" data-counter="7" id="p-7">Senza una ricchezza maggiore di ogni nazione, realizzata poi, come più sembri opportuno, in forma di emigrazione, liberi scambi, mandati coloniali, organizzazione veramente solidale della comunità degli Stati, non vi può essere giustizia sociale e perciò pace tra le classi ed i popoli.</p><p class="paragraph" data-counter="8" id="p-8">La nuova società che verrà fuori dalla guerra dovrà essere una società di uomini che lavorano in pace concorde, una società con una salda ossatura economica, la quale assicuri lo svolgersi rigoglioso di tutti i valori umani, senza comprimerli né lasciarli da parte come accessorio o peggio superfluo. Essa dovrà essere sì una civiltà del lavoro, ma sempre e solo a patto che questo sia guardato come tensione viva ed operosa degli spiriti, che i beni economici dominano come strumento indispensabile e docile di una vita più alta, veramente umana.</p><p>Problemi economici</p><p class="paragraph" data-counter="9" id="p-9">Noi non crediamo che l’economia possa essere più che un problema tra i problemi, se si vuole realizzare un mondo migliore con una stabile pace. Ogni considerazione esclusiva in questo campo è estremamente pericolosa. Noi possiamo ancora prestare l’attenzione dovuta ai fattori economici della vita, a patto che non ci si chieda l’assurdo di risolvere i problemi economici con strumenti economici (ché sarebbe come condannarsi al fallimento) né che si veda nella economia il termine ultimo, la ragion d’essere, il senso fondamentale della umanità. Noi siamo troppo sfiduciati ormai della tramontata civiltà dell’economia e della tecnica, pure abilmente presentata come civiltà dello spirito, per poter accettare di riprendere ancora lo stesso pericoloso cammino senza meta. Perciò leggiamo con gradimento che il <span about="https://w3id.org/moro/enoam/data/110101/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/alben-w-barkley" typeof="deo:Reference">Senatore</span> Barkl[e]y ha parlato di Dio, richiamando allo spirito umano, che ha da svolgersi nel nuovo mondo libero e pieno di vita. Noi appunto concordiamo con lui nel ritenere che occorra una più alta ed universale educazione e che siano i valori morali e spirituali ad esaltare una nazione nella storia del mondo.</p><p class="paragraph" data-counter="10" id="p-10">Sappiamo bene certo che così è proposta ben più ardua e lunga fatica che non sia quella che questo popolo desolato del secolo ventesimo si propone, per sanare le gravi piaghe della sua economia. Sappiamo che qui occorre ben più che l’accorgimento sapiente e la tecnica raffinata; che in questa materia nessun risultato è definitivo e tutto è perenne insidiata conquista. Ma d’altra parte non possiamo non riconoscere che così soltanto si dà contenuto soddisfacente alla vita umana e si va incontro al suo irrefrenabile anelito d’infinito, senza del quale essa, impoverita e stanca, non si ritrova buona, ragionevole e vibrante e non ha forza di essere. Sappiamo che, riconosciuto o meno, confessato o no, è questo il problema del nostro tempo e che nessuna ideologia politica perciò, tra le tante in conflitto, può aspirare alla vittoria nel consenso di tutti, finché non offra, se può, una fede, una verità, una esperienza morale, una salda e buona ragione di vivere. Per questo la nuova civiltà, se non vuole affannarsi a preparare una nuova guerra di disperazione, dev’essere la civiltà dell’uomo, dell’uomo intero, dell’uomo della sapienza, della religione, della morale.</p><p>Mr.</p><ol id="curatorNotes"><li about="https://w3id.org/moro/enoam/data/110101/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Alben William Barkley (1877-1956), membro del Partito democratico, senatore degli Stati Uniti d’America per il Kentucky dal 1927. Nel testo Moro lo cita come “Barklay”. Nel testo Moro lo cita come “Barklay”. Il discorso è reperibile all’URL http://www.ibiblio.org/pha/policy/1944/1944-05-08c.html. <a href="#curatornote-ref-1">↑</a></li><li about="https://w3id.org/moro/enoam/data/110101/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Thomas Jefferson (1743-1826), politico, principale autore della dichiarazione di indipendenza degli Stati Uniti, dei quali fu presidente dal 1801 al 1809. <a href="#curatornote-ref-2">↑</a></li></ol></body></html>