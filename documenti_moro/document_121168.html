<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.168" name="dcterms.relation"/><meta content="10.48678/unibo/aldomoro1.2.1.168" name="dcterms.identifier"/><meta content="Moro, Aldo, [La funzione del Comitato dei diciotto], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.168." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La funzione del Comitato dei diciotto]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/umberto-terracini" typeof="foaf:Person"/><meta about="https://w3id.org/moro/enoam/data/umberto-terracini" content="Umberto Terracini" property="rdfs:label"/><meta about="https://w3id.org/moro/enoam/data/umberto-terracini" property="owl:sameAs" resource="http://www.wikidata.org/entity/Q4003497"/><meta about="https://w3id.org/moro/enoam/data/umberto-terracini" content="umberto-terracini" property="wdt:P1986"/><meta about="https://w3id.org/moro/enoam/data/umberto-terracini" content="Terracini, Umberto" property="skos:prefLabel"/><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/commissione-per-la-costituzione" typeof="foaf:Organization"/><meta about="https://w3id.org/moro/enoam/data/commissione-per-la-costituzione" content="Commissione per la Costituzione" property="rdfs:label"/><meta about="https://w3id.org/moro/enoam/data/commissione-per-la-costituzione" property="owl:sameAs" resource="http://www.wikidata.org/entity/Q3684787"/><meta about="https://w3id.org/moro/enoam/data/renzo-laconi" typeof="foaf:Person"/><meta about="https://w3id.org/moro/enoam/data/renzo-laconi" content="Renzo Laconi" property="rdfs:label"/><meta about="https://w3id.org/moro/enoam/data/renzo-laconi" property="owl:sameAs" resource="http://www.wikidata.org/entity/Q3933023"/><meta about="https://w3id.org/moro/enoam/data/renzo-laconi" content="renzo-laconi" property="wdt:P1986"/><meta about="https://w3id.org/moro/enoam/data/renzo-laconi" content="Laconi, Renzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La funzione del Comitato dei diciotto]</h1><p class="paragraph" data-counter="1" id="p-1">Io<sup><a href="#curatornote-1" id="curatornote-ref-1">[1]</a></sup> non entrerò nel merito della questione sostanziale, che ha indotto l’onorevole <span about="https://w3id.org/moro/enoam/data/121168/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-2" id="curatornote-ref-2">[2]</a></sup> a sollevare la mozione di ordine, sulla quale dirò a suo tempo il nostro punto di vista. Ritengo sia anche opportuno lasciare fuori discussione il modo di funzionamento del Comitato dei Diciotto, che ha avuto alti e bassi, determinati in gran parte dalle assenze cui faceva cenno l’onorevole <span about="https://w3id.org/moro/enoam/data/121168/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span><sup><a href="#curatornote-3" id="curatornote-ref-3">[3]</a></sup> dell’<span about="https://w3id.org/moro/enoam/data/121168/v1/mention-19" class="mention organization" id="mention-19" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. </p><p class="paragraph" data-counter="2" id="p-2">Noi non attribuiamo eccessiva importanza alla questione sollevata dalla mozione d’ordine dell’onorevole <span about="https://w3id.org/moro/enoam/data/121168/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span>; ma ci pare sia un dovere di lealtà e di coerenza, ricordare come si è comportata l’<span about="https://w3id.org/moro/enoam/data/121168/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> di fronte alle deliberazioni prese dal Comitato dei Diciotto. Siamo quasi al termine dei nostri lavori e non è la prima volta questa che il Comitato dei Diciotto, abbandonando il testo primitivo del progetto di Costituzione, tenendo conto degli emendamenti presentati, ha, a sua volta, presentato un nuovo testo all’<span about="https://w3id.org/moro/enoam/data/121168/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. </p><p class="paragraph" data-counter="3" id="p-3">Io capisco che vi possa essere qualche dubbio intorno alla competenza dei Diciotto a prospettare tesi nuove all’<span about="https://w3id.org/moro/enoam/data/121168/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>, in quanto mi pare che questo punto non sia stato nettamente precisato, quando fu fatta la delega della <span about="https://w3id.org/moro/enoam/data/121168/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span> al Comitato. Questo certo ha tutti i poteri, in ragione della delega, della <span about="https://w3id.org/moro/enoam/data/121168/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span>, che esso può convocare a sua discrezione, quando lo ritenga opportuno. Ma la <span about="https://w3id.org/moro/enoam/data/121168/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span> può modificare, accettando emendamenti, il progetto primitivo? Quando fu fatta la delega al Comitato dei Diciotto, infatti, non si è chiaramente enunciato quali erano i poteri della stessa <span about="https://w3id.org/moro/enoam/data/121168/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span> che venivano trasferiti al Comitato. Di contro a queste incertezze vi è una prassi, seguita per oltre un anno, nei lavori dell’<span about="https://w3id.org/moro/enoam/data/121168/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>: vi sono stati punti fondamentali del progetto di Costituzione, per i quali si è mutato l’indirizzo del progetto e il Comitato dei Diciotto ha presentato un testo nuovo alla <span about="https://w3id.org/moro/enoam/data/121168/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione</span>. </p><p class="paragraph" data-counter="4" id="p-4">Sul tema<sup><a href="#curatornote-4" id="curatornote-ref-4">[4]</a></sup> delle Regioni sono state presentate nuove formulazioni, si può dire, per ogni articolo del progetto, e lo stesso è avvenuto per la discussione degli articoli concernenti il Senato. </p><p class="paragraph" data-counter="5" id="p-5">La prassi del nostro lavoro costituzionale dunque e la logica, anche in mancanza di una espressa disposizione, ci dicono che non vi è nulla di strano nella mutata formulazione in materia di partecipazione del popolo all’amministrazione della giustizia. </p><p class="paragraph" data-counter="6" id="p-6">Qual è la ragione di questo atteggiamento del Comitato dei Diciotto? Evidentemente è di facilitare e rendere più ordinati e solleciti i lavori dell’<span about="https://w3id.org/moro/enoam/data/121168/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>. Se è vero che ha un valore puramente morale questo intervento del Comitato dei Diciotto, come ha osservato il <span about="https://w3id.org/moro/enoam/data/121168/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span>, tuttavia questo valore morale non può essere trascurato, perché attraverso l’espressione di questo autorevole parere si cerca di raggiungere l’unanimità o, per lo meno, una larga maggioranza per la decisione che l’<span about="https://w3id.org/moro/enoam/data/121168/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> deve prendere. Quale sarebbe logicamente la funzione di un Comitato che dovesse semplicemente difendere la primitiva formulazione della <span about="https://w3id.org/moro/enoam/data/121168/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span>? In quel caso basterebbe che a quel tavolo, sedesse il solo <span about="https://w3id.org/moro/enoam/data/121168/v1/mention-17" class="mention person" id="mention-17" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span>, il quale ostinatamente richiamasse il testo primitivo del progetto. Mi pare che il Comitato dei Diciotto, servendosi della delega datagli dalla <span about="https://w3id.org/moro/enoam/data/121168/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span>, esplichi una funzione di mediazione fra le primitive opinioni prevalse in seno ai Settantacinque e le voci nuove che giungono dall’<span about="https://w3id.org/moro/enoam/data/121168/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span>, attraverso le proposte di emendamento. Il Comitato dei Diciotto cerca, se possibile, di raccordare questa volontà, che presuntivamente esprimeva la volontà dell’<span about="https://w3id.org/moro/enoam/data/121168/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Assemblea</span> attraverso la <span about="https://w3id.org/moro/enoam/data/121168/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/commissione-per-la-costituzione" typeof="deo:Reference">Commissione dei Settantacinque</span>, alle nuove manifestazioni di volontà assembleare che si esprimono con gli emendamenti. In questo caso poi mi pare che non si tratti di un testo nuovo, ma dell’accettazione di emendamenti da parte del Comitato dei Diciotto. Per quella breve esperienza parlamentare che ho, credo che le Commissioni accettino o respingano sempre degli emendamenti. Comunque, per quanto riguarda la proposta dell’onorevole <span about="https://w3id.org/moro/enoam/data/121168/v1/mention-44" class="mention person" id="mention-44" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span><sup><a href="#curatornote-5" id="curatornote-ref-5">[5]</a></sup>, mi sembra di dover sottolineare quanto già è stato osservato dal <span about="https://w3id.org/moro/enoam/data/121168/v1/mention-18" class="mention person" id="mention-18" property="dcterms:references" resource="https://w3id.org/moro/enoam/data/umberto-terracini" typeof="deo:Reference">Presidente</span>, cioè che richiedere che il testo base sia quello primitivo del progetto, significa porlo come ultimo nell’ordine delle votazioni, eludendo così l’esigenza di carattere politico, che mi pare abbia sollecitato le proposte dell’onorevole <span about="https://w3id.org/moro/enoam/data/121168/v1/mention-45" class="mention person" id="mention-45" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span> e dell’onorevole <span about="https://w3id.org/moro/enoam/data/121168/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span>.</p><ol id="curatorNotes"><li about="https://w3id.org/moro/enoam/data/121168/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sul testo presentato dalla Commissione dei diciotto e sulle competenze di essa in virtù della delega data dalla Commissione dei settantacinque. In particolare interviene sulla mozione d’ordine avanzata dall’onorevole Palmiro Togliatti che solleva dubbi procedurali in merito alla possibilità del Comitato dei diciotto di cambiare le decisioni prese dalla Commissione dei settantacinque.  <a href="#curatornote-ref-1">↑</a></li><li about="https://w3id.org/moro/enoam/data/121168/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121168/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Umberto Terracini (1895-1983), politico, tra i fondatori del partito comunista, deputato all’Assemblea costituente, di cui è stato il presidente a partire dall’8 febbraio 1947, per il gruppo comunista. Si veda la voce del DBI, a firma Aldo Agosti, vol. 95, 2019. <a href="#curatornote-ref-3">↑</a></li><li about="https://w3id.org/moro/enoam/data/121168/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dopo le osservazioni degli onorevoli Meuccio Ruini (presidente della Commissione per la Costituzione) e Alfonso Rubilli per ribadire il suo punto di vista sulla questione in discussione.  <a href="#curatornote-ref-4">↑</a></li><li about="https://w3id.org/moro/enoam/data/121168/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Renzo Laconi (1916-1967), politico, deputato all’Assemblea costituente per il gruppo comunista. Si veda la voce del DBI, a firma Giuseppe Sircana, vol. 63, 2004. <a href="#curatornote-ref-5">↑</a></li></ol></body></html>