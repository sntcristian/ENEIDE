<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.234" name="dcterms.relation"/><meta content="10.48678/unibo/aldomoro1.2.1.234" name="dcterms.identifier"/><meta content="Moro, Aldo, [Sulla sessione degli esami universitari], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.234." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Sulle sessioni degli esami universitari]</title>
<div id="mentionMeta"><meta about="https://w3id.org/moro/enoam/data/roberto-mieville" typeof="foaf:Person"/><meta about="https://w3id.org/moro/enoam/data/roberto-mieville" content="Roberto Mieville" property="rdfs:label"/><meta about="https://w3id.org/moro/enoam/data/roberto-mieville" property="owl:sameAs" resource="http://www.wikidata.org/entity/Q3938977"/><meta about="https://w3id.org/moro/enoam/data/roberto-mieville" content="Mieville, Roberto" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle sessioni degli esami universitari]</h1><p class="paragraph" data-counter="1" id="p-1">Non vorrei dare<sup><a href="#curatornote-1" id="curatornote-ref-1">[1]</a></sup> l’impressione che si formi uno schieramento dei professori nei confronti di queste aspirazioni degli studenti. Perciò avrei preferito che fosse stata ritirata la proposta di legge, in modo che essa potesse essere esaminata più seriamente nell’ambito degli studi sulla riforma della scuola, dove, trattandosi altri temi, si tratterà anche questo. </p><p class="paragraph" data-counter="2" id="p-2">Poiché si è insistito per giungere alla votazione, dichiaro che voterò contro la proposta di legge <span about="https://w3id.org/moro/enoam/data/121234/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/roberto-mieville" typeof="deo:Reference">Mieville</span><sup><a href="#curatornote-2" id="curatornote-ref-2">[2]</a></sup>, per le ragioni che sono state già dette, e che mi pare si possano sintetizzare in due: necessità di riportare progressivamente, nella vita universitaria, la serietà degli studi, riducendo queste sessioni di esame che intralciano in modo molto grave l’insegnamento; impedire che gli studenti siano portati, dal moltiplicarsi delle sessioni di esame, a tentare comunque la sorte, ed a ritenere che lo studio sia un’applicazione mnemonica, della quale sia necessario liberarsi con una rapida prova di esame. Questo quando i concorsi ai quali gli studenti sono chiamati a partecipare e tutta la vita professionale richiedono invece la contemporanea conoscenza di tutte le discipline, la capacità di padroneggiare insieme tutte le materie, il che, viene appunto impedito da questi esami a ripetizione. </p><p class="paragraph" data-counter="3" id="p-3">Per questi motivi, voterò contro il passaggio agli articoli.</p><ol id="curatorNotes"><li about="https://w3id.org/moro/enoam/data/121234/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito in modo favorevole alla commissione che ha sostenuto il rigetto della proposta di legge in discussione. <a href="#curatornote-ref-1">↑</a></li><li about="https://w3id.org/moro/enoam/data/121234/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Roberto Mieville (1919-1955), giornalista, politico, deputato nella I legislatura con il Movimento sociale italiano.  <a href="#curatornote-ref-2">↑</a></li></ol></body></html>