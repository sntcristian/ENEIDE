<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.024" name="dcterms.relation"/><meta content="10.48678/unibo/aldomoro1.2.1.024" name="dcterms.identifier"/><meta content="Moro, Aldo, [Le libertà associative e i loro limiti. I principi dei rapporti civili], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.024." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Le libertà associative e i loro limiti. I principi dei rapporti civili]</title>
<div id="mentionMeta"><meta about="https://w3id.org/moro/enoam/data/giorgio-la-pira" typeof="foaf:Person"/><meta about="https://w3id.org/moro/enoam/data/giorgio-la-pira" content="Giorgio La Pira" property="rdfs:label"/><meta about="https://w3id.org/moro/enoam/data/giorgio-la-pira" property="owl:sameAs" resource="http://www.wikidata.org/entity/Q543393"/><meta about="https://w3id.org/moro/enoam/data/giorgio-la-pira" content="giorgio-la-pira" property="wdt:P1986"/><meta about="https://w3id.org/moro/enoam/data/giorgio-la-pira" content="La, Pira, Giorgio" property="skos:prefLabel"/><meta about="https://w3id.org/moro/enoam/data/lelio-basso" typeof="foaf:Person"/><meta about="https://w3id.org/moro/enoam/data/lelio-basso" content="Lelio Basso" property="rdfs:label"/><meta about="https://w3id.org/moro/enoam/data/lelio-basso" property="owl:sameAs" resource="http://www.wikidata.org/entity/Q3229281"/><meta about="https://w3id.org/moro/enoam/data/lelio-basso" content="lelio-basso" property="wdt:P1986"/><meta about="https://w3id.org/moro/enoam/data/lelio-basso" content="Basso, Lelio" property="skos:prefLabel"/><meta about="https://w3id.org/moro/enoam/data/concetto-marchesi" typeof="foaf:Person"/><meta about="https://w3id.org/moro/enoam/data/concetto-marchesi" content="Concetto Marchesi" property="rdfs:label"/><meta about="https://w3id.org/moro/enoam/data/concetto-marchesi" property="owl:sameAs" resource="http://www.wikidata.org/entity/Q3686190"/><meta about="https://w3id.org/moro/enoam/data/concetto-marchesi" content="concetto-marchesi" property="wdt:P1986"/><meta about="https://w3id.org/moro/enoam/data/concetto-marchesi" content="Marchesi, Concetto" property="skos:prefLabel"/><meta about="https://w3id.org/moro/enoam/data/giovanni-lombardi" typeof="foaf:Person"/><meta about="https://w3id.org/moro/enoam/data/giovanni-lombardi" content="Giovanni Lombardi" property="rdfs:label"/><meta about="https://w3id.org/moro/enoam/data/giovanni-lombardi" property="owl:sameAs" resource="http://www.wikidata.org/entity/Q17285084"/><meta about="https://w3id.org/moro/enoam/data/giovanni-lombardi" content="Lombardi, Giovanni" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/carmelo-caristia" typeof="foaf:Person"/><meta about="https://w3id.org/moro/enoam/data/carmelo-caristia" content="Carmelo Caristia" property="rdfs:label"/><meta about="https://w3id.org/moro/enoam/data/carmelo-caristia" property="owl:sameAs" resource="http://www.wikidata.org/entity/Q3660229"/><meta about="https://w3id.org/moro/enoam/data/carmelo-caristia" content="carmelo-caristia" property="wdt:P1986"/><meta about="https://w3id.org/moro/enoam/data/carmelo-caristia" content="Caristia, Carmelo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Le libertà associative e i loro limiti. I principi dei rapporti civili]</h1><p class="paragraph" data-counter="1" id="p-1">[L’onorevole Moro] Si dichiara<sup><a href="#curatornote-1" id="curatornote-ref-1">[1]</a></sup> favorevole alla conservazione della formula <span about="https://w3id.org/moro/enoam/data/121024/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giorgio-la-pira" typeof="deo:Reference">La Pira</span><sup><a href="#curatornote-2" id="curatornote-ref-2">[2]</a></sup>. Non ritiene giustificate le preoccupazioni espresse dagli onorevoli <span about="https://w3id.org/moro/enoam/data/121024/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/lelio-basso" typeof="deo:Reference">Basso</span><sup><a href="#curatornote-3" id="curatornote-ref-3">[3]</a></sup> e <span about="https://w3id.org/moro/enoam/data/121024/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/concetto-marchesi" typeof="deo:Reference">Marchesi</span><sup><a href="#curatornote-4" id="curatornote-ref-4">[4]</a></sup>. A nessuno passa per la mente di proibire movimenti che tendono ad adeguare la struttura del diritto di proprietà alle esigenze solidaristiche. Ritiene piuttosto che l’aggiunta proposta dall’onorevole <span about="https://w3id.org/moro/enoam/data/121024/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giorgio-la-pira" typeof="deo:Reference">La Pira</span> comporti il divieto di attività politiche che tendano a costituire associazioni di tipo fascista. Il diritto di associarsi è limitato appunto da queste libertà fondamentali dell’uomo, che sono state dichiarate nel testo della Costituzione. È bene porre la necessaria base costituzionale per il divieto di attività di carattere fascista. </p><p class="paragraph" data-counter="2" id="p-2">[L’onorevole Moro] Non ritiene<sup><a href="#curatornote-5" id="curatornote-ref-5">[5]</a></sup> che la soppressione dell’inciso possa, in sede giuridica, tranquillizzare la coscienza dei Commissari. Se si guarda alla legge penale, vi si troveranno riflesse tutte le libertà fondamentali sancite dalla Costituzione. Quindi un’applicazione gretta e politicamente cattiva della dizione: «e per fini che non contrastino con le leggi penali» potrebbe portare al divieto di tutte de associazioni di cui si è parlato. </p><p class="paragraph" data-counter="3" id="p-3">La verità è che un fenomeno di questo genere non va risolto altro che in sede politica. Il senso di misura e di sensibilità politica di coloro che governano, permetterà al futuro legislatore e al potere esecutivo di non limitare quelle associazioni che rientrano nel gioco della vita democratica, mentre, d’altra parte, la formula proposta dall’onorevole <span about="https://w3id.org/moro/enoam/data/121024/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/giorgio-la-pira" typeof="deo:Reference">La Pira</span> ha importanza e significato pedagogico, quello stesso significato pedagogico che si è voluto dare a tutta la Costituzione. Si tratta di riaffermare che vi sono libertà democratiche riconquistate e contro le quali non deve rivolgersi l’attività dei cittadini. </p><p class="paragraph" data-counter="4" id="p-4">Se mai, ritiene che si potrebbe ampliare o chiarire la portata dell’inciso dicendo: «con le libertà fondamentali dell’uomo», ovvero «con le libertà democratiche sancite dalla Costituzione». La formula di per se è innocua. È il potere politico che può applicare bene o male la legge. </p><p class="paragraph" data-counter="5" id="p-5">[L’onorevole Moro] Dichiara<sup><a href="#curatornote-6" id="curatornote-ref-6">[6]</a></sup> di dissentire dagli onorevoli <span about="https://w3id.org/moro/enoam/data/121024/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/giovanni-lombardi" typeof="deo:Reference">Lombardi</span><sup><a href="#curatornote-7" id="curatornote-ref-7">[7]</a></sup> e <span about="https://w3id.org/moro/enoam/data/121024/v1/mention-16" class="mention person" id="mention-16" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-8" id="curatornote-ref-8">[8]</a></sup>, per quanto riguarda la soppressione della dichiarazione che le associazioni non debbono contrastare la legge penale. </p><p class="paragraph" data-counter="6" id="p-6">L’ipotesi prevista dall’onorevole <span about="https://w3id.org/moro/enoam/data/121024/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giovanni-lombardi" typeof="deo:Reference">Lombardi</span>, di associazioni a delinquere che sono già come tali vietate dal diritto penale, non copre questa ipotesi che è una ipotesi costituzionale. In quel caso si configura l’ipotesi di fatto del reato; in questo caso viene precisato il criterio offerto dalla legge penale come lesione dell’ordinamento sociale, per servirsene come un criterio limitativo di una libertà che va sempre intesa come libertà nella legge. Per quanto riguarda l’altra espressione, insiste sul punto di vista pedagogico. Più volte si sono fatte dichiarazioni che potevano essere considerate superflue, e le si sono fatte proprio perché sembrava che in questo momento storico fosse opportuno di farle. </p><p class="paragraph" data-counter="7" id="p-7">Per questi motivi insiste sulla sua proposta di specificare: «con le libertà democratiche sancite dalla Costituzione». Con ciò si viene incontro all’aspetto più squisitamente politico della garanzia costituzionale del fenomeno associativo. </p><p class="paragraph" data-counter="8" id="p-8">[L’onorevole Moro] Dichiara<sup><a href="#curatornote-9" id="curatornote-ref-9">[9]</a></sup> che, per conto suo, l’ammetterebbe. </p><p class="paragraph" data-counter="9" id="p-9">[L’onorevole Moro] Dichiara<sup><a href="#curatornote-10" id="curatornote-ref-10">[10]</a></sup> di aver formulato la proposizione ritenendo che il termine «democratico» abbia nella nostra coscienza un significato netto: da un lato vuol dire l’accettazione del metodo democratico nella lotta politica, dall’altro quella comune tendenza di tutti noi verso un’elevazione degli uomini su un piano di vita che sia degno e accettabile per tutti. Gli si è domandato se, per esempio, si potesse permettere un’associazione anarchica. A questa domanda dovrebbe rispondere affermativamente, purché naturalmente questa associazione agisca con metodi democratici e non pretenda di imporre le proprie opinioni con la violenza. </p><p class="paragraph" data-counter="10" id="p-10">Pertanto ritiene che, sotto questo profilo, l’espressione «democratico» sia accettabile; peraltro, siccome questa proposta era fatta allo scopo di venire incontro ad alcune preoccupazioni che si erano manifestate, se coloro che manifestavano queste preoccupazioni sono soddisfatti; dichiara di ritirare la sua proposta.</p><p class="paragraph" data-counter="11" id="p-11">[L’onorevole Moro] Dichiara<sup><a href="#curatornote-11" id="curatornote-ref-11">[11]</a></sup> di non ritenere che si possa accettare la formula dell’onorevole <span about="https://w3id.org/moro/enoam/data/121024/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/carmelo-caristia" typeof="deo:Reference">Caristia</span><sup><a href="#curatornote-12" id="curatornote-ref-12">[12]</a></sup> perché in questo modo si sposta il significato di tutta la frase. Altro è l’indicazione dei fini considerati illeciti, altro è la questione dei limiti posti dalla legge penale.</p><p class="paragraph" data-counter="12" id="p-12">[L’onorevole Moro] Fa presente<sup><a href="#curatornote-13" id="curatornote-ref-13">[13]</a></sup> che va specificato che non si intendono vietate quelle organizzazioni giovanili che avessero per avventura un carattere militare puramente esterno e formale. Dovrebbe esser chiaro anche per il futuro legislatore che il divieto si intende per quelle associazioni che perseguano un addestramento militare vero e proprio, e che siano pronte ad impugnare le armi. Comunque sarà forse opportuno inserire la specificazione che «non si intendono a carattere militare le organizzazioni giovanili che hanno solo forma militare». </p><p class="paragraph" data-counter="13" id="p-13">[L’onorevole Moro] Propone<sup><a href="#curatornote-14" id="curatornote-ref-14">[14]</a></sup> la seguente formula: </p><p class="paragraph" data-counter="14" id="p-14">«Non sono consentite le associazioni che perseguono fini politici mediante un’organizzazione militare». </p><p class="paragraph" data-counter="15" id="p-15">[L’onorevole Moro] Osserva<sup><a href="#curatornote-15" id="curatornote-ref-15">[15]</a></sup> che certamente un minimo di oscurità deve sempre rimanere in una formulazione. Si potrà, con una dichiarazione di voto, chiarire questo punto. </p><p class="paragraph" data-counter="16" id="p-16">[L’onorevole Moro] Precisa<sup><a href="#curatornote-16" id="curatornote-ref-16">[16]</a></sup> che per organizzazione militare deve intendersi una struttura sostanziale di carattere militare, e che questa formula non deve comprendere le organizzazioni che adottino soltanto forma ma non sostanza militare.</p><ol id="curatorNotes"><li about="https://w3id.org/moro/enoam/data/121024/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene a sostegno della aggiunta di La Pira – messa nel testo dell’articolo tra parentesi quadre – non condivisa dall’altro relatore, Lelio Basso. <a href="#curatornote-ref-1">↑</a></li><li about="https://w3id.org/moro/enoam/data/121024/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giorgio La Pira (1904-1977), docente universitario, politico, deputato all’Assemblea costituente per il gruppo democratico cristiano. Si veda la voce del DBI, a firma Bruna Bocchini Camaiani, vol. 63, 2004. <a href="#curatornote-ref-2">↑</a></li><li about="https://w3id.org/moro/enoam/data/121024/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lelio Basso (1903-1978), avvocato, politico, deputato all’Assemblea costituente per il gruppo del partito socialista italiano di unità proletaria. Si veda la voce del DBI, a firma Piero Craveri, vol. 34, 1988. <a href="#curatornote-ref-3">↑</a></li><li about="https://w3id.org/moro/enoam/data/121024/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Concetto Marchesi (1878-1957), storico della letteratura latina, politico, deputato all’Assemblea costituente per il gruppo comunista. Si veda la voce del DBI, a firma Luciano Canfora, vol. 69, 2007. <a href="#curatornote-ref-4">↑</a></li><li about="https://w3id.org/moro/enoam/data/121024/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in opposizione alla proposta dell’onorevole Ottavio Mastrojanni che propone di eliminare la dizione «purché non contrastino con le leggi penali», sostituendola con «Il diritto di associarsi lecitamente, senza autorizzazione preventiva, è riconosciuto a tutti». <a href="#curatornote-ref-5">↑</a></li><li about="https://w3id.org/moro/enoam/data/121024/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in opposizione alle proposte dell’onorevole Giovanni Lombardi che ritiene pleonastico l’inciso «e per fini che non contrastino con le leggi penali» e dell’onorevole Mario Cevolotto che suggerisce di eliminare le parole «senza autorizzazione preventiva». <a href="#curatornote-ref-6">↑</a></li><li about="https://w3id.org/moro/enoam/data/121024/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Lombardi (1872-1946), avvocato, politico, deputato all’Assemblea costituente per il gruppo socialista, deceduto il 29 ottobre 1946 a lavori della sottocommissione non ancora finiti. <a href="#curatornote-ref-7">↑</a></li><li about="https://w3id.org/moro/enoam/data/121024/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-8">↑</a></li><li about="https://w3id.org/moro/enoam/data/121024/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in risposta all’onorevole Giovanni Lombardi che domanda «se un’associazione anarchica è ammessa in base a questo articolo». <a href="#curatornote-ref-9">↑</a></li><li about="https://w3id.org/moro/enoam/data/121024/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene sostenendo la sua proposta di sostituire «libertà democratiche» all’inciso «libertà garantite dalla presente Costituzione». <a href="#curatornote-ref-10">↑</a></li><li about="https://w3id.org/moro/enoam/data/121024/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente nel dibattito sul mantenimento dell’inciso proposto dall’onorevole Giorgio La Pira. <a href="#curatornote-ref-11">↑</a></li><li about="https://w3id.org/moro/enoam/data/121024/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Carmelo Caristia (1881-1969), giurista, docente di diritto pubblico, deputato all’Assemblea costituente per il gruppo della Democrazia cristiana. Si veda la voce del DBI, a firma Giorgio Rebuffa, vol. 20, 1977. L’onorevole Caristia aveva proposto di aggiungere «salvo i limiti imposti dalla legge penale». <a href="#curatornote-ref-12">↑</a></li><li about="https://w3id.org/moro/enoam/data/121024/v1/curatornote-13" id="curatornote-13" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sulle organizzazioni militari e sulla proposta del presidente Umberto Tupini di sostituire il testo dei relatori con «Le associazioni a carattere militare sono vietate». <a href="#curatornote-ref-13">↑</a></li><li about="https://w3id.org/moro/enoam/data/121024/v1/curatornote-14" id="curatornote-14" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Sul medesimo dibattito, di fronte alle obiezioni e preoccupazioni sollevate da più parti, Moro interviene nuovamente con una nuova proposta. <a href="#curatornote-ref-14">↑</a></li><li about="https://w3id.org/moro/enoam/data/121024/v1/curatornote-15" id="curatornote-15" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in risposta alla richiesta di una migliore formulazione dell’articolo proposto da Moro e condiviso dai relatori.  <a href="#curatornote-ref-15">↑</a></li><li about="https://w3id.org/moro/enoam/data/121024/v1/curatornote-16" id="curatornote-16" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nuovamente specificando la propria proposta. <a href="#curatornote-ref-16">↑</a></li></ol></body></html>