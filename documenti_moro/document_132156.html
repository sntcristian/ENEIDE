<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.156" name="dcterms.relation"/><meta content="10.48678/unibo/aldomoro1.3.2.156" name="dcterms.identifier"/><meta content="Moro, Aldo, [Resoconto del discorso tenuto a Firenze in occasione della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.156." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Firenze in occasione della campagna elettorale</title>
<div id="mentionMeta"><meta about="https://w3id.org/moro/enoam/data/piero-bargellini" typeof="foaf:Person"/><meta about="https://w3id.org/moro/enoam/data/piero-bargellini" content="Piero Bargellini" property="rdfs:label"/><meta about="https://w3id.org/moro/enoam/data/piero-bargellini" property="owl:sameAs" resource="http://www.wikidata.org/entity/Q3903157"/><meta about="https://w3id.org/moro/enoam/data/piero-bargellini" content="piero-bargellini" property="wdt:P1986"/><meta about="https://w3id.org/moro/enoam/data/piero-bargellini" content="Bargellini, Piero" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/firenze" typeof="dcterms:Location"/><meta about="https://w3id.org/moro/enoam/data/firenze" content="Firenze" property="rdfs:label"/><meta about="https://w3id.org/moro/enoam/data/firenze" property="owl:sameAs" resource="http://www.wikidata.org/entity/Q2044"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Firenze in occasione della campagna elettorale</h1><p class="paragraph" data-counter="1" id="p-1">Rivolgo il più cordiale saluto ai candidati democratici cristiani ed in ispecie al capolista, professor <span about="https://w3id.org/moro/enoam/data/132156/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/piero-bargellini" typeof="deo:Reference">Bargellini</span>, il quale ai tanti meriti acquisiti aggiunge ora quello di avere accettato con spirito di sacrificio di porsi a servizio della città di <span about="https://w3id.org/moro/enoam/data/132156/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span>. Richiamandomi poi all'esposizione fatta dal segretario provinciale della <span about="https://w3id.org/moro/enoam/data/132156/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> Burini, desidero ricordare che il tesoro di civiltà che <span about="https://w3id.org/moro/enoam/data/132156/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/firenze" typeof="deo:Reference">Firenze</span> rappresenta è affidato sì ai fiorentini, ma anche alla vigile attenzione del Governo, il quale è impegnato a dare alla nobilissima città toscana il giusto posto, in conformità delle sue tradizioni, nello sviluppo economico e sociale del Paese. </p><p class="paragraph" data-counter="2" id="p-2">Una meditata e concentrata manifestazione di fiducia da parte dell'elettorato fiorentino consentiva di assicurare alla città un'amministrazione democratica e stabile secondo la linea politica riconfermata dalla <span about="https://w3id.org/moro/enoam/data/132156/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Voglio ricordare le posizioni assunte e le responsabilità sostenute dalla <span about="https://w3id.org/moro/enoam/data/132156/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> nel lungo servizio reso al Paese assolvendo una funzione essenziale di garanzia democratica e di correlativo sviluppo sociale. Una funzione che non si è esaurita nella continua e difficile opera di Governo ed è ancora lontana dall'esaurirsi. Hanno caratterizzato quest'azione un grande amore per la libertà, così come scaturisce da una concezione cristiana dell'uomo e della società, ed una coerente strenua difesa delle istituzioni nelle quali si esprime ed attraverso le quali vive lo Stato democratico. Questa difesa, che ha contribuito a rendere intangibile la libertà in <span about="https://w3id.org/moro/enoam/data/132156/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, è stata realizzata mediante una vasta mobilitazione popolare secondo una ispirazione cristiana ed una lungimirante politica di alleanze nello spirito di un dialogo democratico aperto e vivo, sempre aderente alle esigenze del Paese. Questa funzione è stata sempre assolta con serietà, equilibrio e responsabilità, con un senso dello Stato cioè che illumina e giustifica la lunga azione di Governo. Si tratta di una capacità di comprendere e guidare rettamente la realtà politica italiana, della quale la democrazia e la Nazione non potrebbero agevolmente fare a meno. Nelle linee essenziali di questo compito storico, che permangono inalterate, s'iscrive la prontezza della <span about="https://w3id.org/moro/enoam/data/132156/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> verso la realtà in movimento ed il mutare delle esigenze sociali e politiche della Nazione. </p><p class="paragraph" data-counter="3" id="p-3">In questa lungimirante attenzione, che è un dovere prima che una condizione di successo la <span about="https://w3id.org/moro/enoam/data/132156/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si è volta a cogliere nuove opportunità, nuove possibilità e nuove esigenze, nello sforzo di dare una più larga e sicura base popolare allo Stato democratico in <span about="https://w3id.org/moro/enoam/data/132156/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Non appena le condizioni obiettive lo hanno consentito, la <span about="https://w3id.org/moro/enoam/data/132156/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> ha compiuto una libera scelta, per assicurare appunto un più vasto ed incisivo apporto popolare alla guida dello Stato e in vista della maggiore rispondenza di esso alle esigenze della società che ordinatamente vi si compone. È stata una scelta difficile per la <span about="https://w3id.org/moro/enoam/data/132156/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e per i suoi alleati, ai quali essa è legata, pur nella diversità dell'ispirazione, da una comune visione della libertà, da un comune impegno a difenderla e svilupparla, da una conseguente comune assunzione di responsabilità. di Governo a dispetto delle tendenze dissocianti ed assenteistiche che il peso dei compiti di Governo fa qualche volta affiorare. È merito dei partiti della coalizione di avere vinto e di vincere ogni giorno queste forze centrifughe e di consolidare con il difficile esercizio dei poteri di governo una visione comune della realtà italiana che porta appunto a questa comune assunzione di responsabilità.</p><p class="paragraph" data-counter="4" id="p-4">Benché il tempo elettorale solleciti naturalmente ogni partito ad accentuare la propria fisionomia e la propria autonomia non dovrebbe andare disperso, ed anzi dovrebbe essere valorizzato, il significato di questo impegno assunto insieme, il quale garantisce una guida al Paese e difende dal rischio del vuoto politico che la nazione giustamente teme, perché in esso la comunità cede alle forze centrifughe e si dissolve. Una maggiore fiducia in noi stessi e nel compito che ci siamo ragionevolmente e liberamente assunto, a preferenza di qualsiasi altra alleanza od incontro, non può che generare serenità e fiducia, le quali premino la nostra coraggiosa coerenza. </p><p class="paragraph" data-counter="5" id="p-5">Si sono ora attenuate le grandi polemiche che caratterizzarono l'inizio della politica di centro-sinistra, la quale è entrata nel «sistema» e viene discussa, com'è giusto, nei suoi contenuti e modi di svolgimento, senza più l'ossessione delle cose proibite assurde ed invece come un comprensibile e significativo momento dell'evoluzione politica italiana. Neppure ormai può essere messa in discussione in buona fede l'autonomia di questa maggioranza con i suoi confini ben definiti. Una dura polemica, resto fa onore a noi ed ai nostri avversari, tutti desiderosi di evitare confusioni, ne dà ormai una dimostrazione inconfutabile. Ancora però, di quando in quando, vi è taluno che ama descrivere lo spazio occupato dal Governo come una terra di nessuno che forze opposte potrebbero occupare a proprio piacimento. E si parla di confusione e di debolezza, quasi che la violenza potesse essere arbitra della vita dello Stato ed il Governo fosse impotente contro di essa. lo credo di poter dire che in <span about="https://w3id.org/moro/enoam/data/132156/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> le istituzioni sono solide e la libertà, non la violenza è forte e capace di farsi rispettare anche nell'ambito di un processo di maturazione democratica che si è andato compiendo, in larga misura per nostro impulso, nella vita politica italiana. Certo noi costituiamo un Governo democratico, doverosamente sensibile ed attento alle esigenze che si prospettano nella società italiana Ma nessuno potrebbe in buona fede indicare, là dove sono in gioco le cose essenziali, la libertà di tutti e l'autorità dello Stato, debolezze e cedimenti. Nessuno può scambiare per debolezza ed impotenza la responsabile prudenza del Governo manifestata e motivata in particolari circostanze. li Governo farà dunque, dovunque sia necessario, il suo dovere, tutto il suo dovere. Ed a questo proposito, in ordine ad un inammissibile tentativo d'inceppare a proprio arbitrio e per il proprio comodo la vita democratica di una Regione a statuto speciale, proprio per fare il suo dovere, il Governo è intervenuto, perché un'assemblea eletta e paralizzata dal malvolere di chi doveva assicurarne la normale attività potesse radunarsi e funzionare. Qui l'autonomia non c'entra, c'entra invece la democrazia, c'entra il rispetto delle regole del gioco nel quale, solo se si sa guadagnare, ma anche perdere, si è veramente democratici. O meglio, anche l'autonomia centra, ma in quanto essa deve potere regolarmente funzionare con le sue libere istituzioni. Vorrei ricordare pacatamente ma fermamente queste cose al <span about="https://w3id.org/moro/enoam/data/132156/v1/mention-12" class="mention organization" id="mention-12" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span> ed al gruppo che esso sostiene nella sua pervicace resistenza. Vorrei ancora osservare che il nostro compito non è solo dì salvaguardare la libertà, ma anche di dare ad essa un concreto contenuto di dignità, di uguaglianza, di giustizia nell'ambito di una solidarietà sociale sempre più penetrante ed impegnato. Da qui il vasto programma di sviluppo economico e di rinnovamento civile e politico della Nazione che è ormai largamente delineato ed in via di attuazione. Il che ha richiesto e più richiederà, in questa fase conclusiva della legislatura, un grande e meritorio sforzo del Parlamento, il quale dovrà potere conciliare la sua indeclinabile funzione legislativa e di controllo con l'esigenza politica di dare sanzione alle importanti leggi presenta e da presentare, alle quali sono legate, in tanti campi, le attese ansiose del Paese desideroso di rinnovamento democratico e di efficaci strumenti di sviluppo e di giustizia. Noi siamo ben consapevoli di essere, di trovarci ad operare in un momento importante e significativo della storia d'<span about="https://w3id.org/moro/enoam/data/132156/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e di quella del mondo. Un momento di svolta nel quale imperiosamente tendono ad affermarsi i diritti umani ed i valori di autonomia dei singoli, dei gruppi, delle nazioni in un contesto democratico fondato sul reciproco rispetto. Una evoluzione è in atto, che non possiamo, non dobbiamo arrestare, ma invece comprendere, far nostra, in una parola, responsabilmente dominare. Un partito di opposizione, ed in prima linea il <span about="https://w3id.org/moro/enoam/data/132156/v1/mention-13" class="mention organization" id="mention-13" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">Partito Comunista</span>, può dare appoggio confusamente a tutte le rivendicazioni, può promettere tutto, anche quello che è intrinsecamente incompatibile, può coltivare un'inquietudine sociale senza sbocco per propri fini e non già per quello di un più giusto ed ordinato assetto della società nazionale. E può, su questa base, accusare il Governo, come se esso tenesse nascosto, avidamente, un tesoro del quale non voglia fare parte alla collettività. Ma non c'è altra ricchezza che non sia quella della Nazione; una ricchezza che va accresciuta ed equamente distribuita Questo è un grande compito che il Governo concorre ad assolvere. Altri possono non fare i conti, non tirare le somme, ma il Governo sì, lo deve fare. E allora tutte le richieste che sono vive nella coscienza nazionale, che sono comprensibili e giuste, in una società in evoluzione, debbono essere misurate, graduate, ordinate secondo una ragione di giustizia. Si tratta di andare dal basso verso l'alto, dai bisogni essenziali di chi non ha la gioia del lavoro a quelli di chi vede retribuita in misura ancora inadeguata la sua fatica, per giungere poi ai pur comprensibili, desideri di miglioramento da basi più elevate. La programmazione ha appunto il significato di stabilire questo ordine e gli impegni che ne conseguono. Quando partiti di governo ed il Governo stesso chiedono il voto del corpo elettorale, essi debbono sapere e far sapere che lo chiedono non per un disordine protestatario, ma per un ordine fecondo di realizzazioni di giustizia. Lo domanda no per una politica di responsabilità e di vero progresso, non di avventura e di fatale regresso della società italiana A rendere l’evoluzione ordinata e feconda devono concorrere con il Governo tutte le forze sociali. Nessuna di esse può sottrarsi al dovere di avere e di dare una visione d'insieme degli interessi nazionali. Desidero concludere rilevando che la polemica, propria della vita democratica, tra Governo ed opposizioni ed anche il cimento elettorale non tolgono la possibilità e l’esigenza di una concordia nazionale che valorizzi il nostro Paese, e dia ad esso dignità ed autorità tali da partecipare con efficacia e lealtà all'opera comune di sicurezza, di collaborazione; e di pace internazionale. </p></body></html>