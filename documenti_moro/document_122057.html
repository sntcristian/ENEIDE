<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.057" name="dcterms.relation"/><meta content="10.48678/unibo/aldomoro1.2.2.057" name="dcterms.identifier"/><meta content="Moro, Aldo, [Sulla graduatoria suppletiva per i reduci e combattenti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.057." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla graduatoria suppletiva per reduci e combattenti]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sulla graduatoria suppletiva per reduci e combattenti]</h1><p class="paragraph" data-counter="1" id="p-1">Desidero<sup><a href="#curatornote-1" id="curatornote-ref-1">[1]</a></sup> un chiarimento. È accettabile che la mancata presentazione di questo titolo fu dovuta a cause di forza maggiore e non per cattiva volontà del concorrente? In altre parole, io mi domando se non si debba stabilire chiaramente nella legge che deve essere provato, all'atto della presentazione, il caso di forza maggiore che ha impedito la presentazione tempestiva del documento, in modo da avere una garanzia.</p><p class="paragraph" data-counter="2" id="p-2">Non vedo<sup><a href="#curatornote-2" id="curatornote-ref-2">[2]</a></sup> perché non si possa aggiungere che deve essere provata la causa di forza maggiore. Il distretto può dichiarare che il documento integrativo è stato consegnato in ritardo perché prima non era stato possibile apprestarlo.</p><p class="paragraph" data-counter="3" id="p-3">Ma<sup><a href="#curatornote-3" id="curatornote-ref-3">[3]</a></sup> tanti esclusi dai concorsi per difetto di documenti!</p><p class="paragraph" data-counter="4" id="p-4">Allora<sup><a href="#curatornote-4" id="curatornote-ref-4">[4]</a></sup> si potrebbe dire all'articolo 3: «fornite loro in ritardo dal rispettivo distretto militare, purché la domanda sia stata fatta nei termini»</p><ol id="curatorNotes"><li about="https://w3id.org/moro/enoam/data/122057/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nella discussione sull’articolo 3 della proposta di legge: «La graduatoria suppletiva di cui nel precedente articolo sarà compilata coi nominativi degli idonei che furono radiati solo per il fatto di non aver presentato nel termine prefisso le dichiarazioni integrative di cui sopra, fornite loro in ritardo dal rispettivo distretto militare». <a href="#curatornote-ref-1">↑</a></li><li about="https://w3id.org/moro/enoam/data/122057/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro insiste nel sostenere la propria posizione di fronte alle obiezioni sollevate dai colleghi.  <a href="#curatornote-ref-2">↑</a></li><li about="https://w3id.org/moro/enoam/data/122057/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene interrompendo l’onorevole Stellio Lozza. <a href="#curatornote-ref-3">↑</a></li><li about="https://w3id.org/moro/enoam/data/122057/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro propone una parziale rimodulazione dell’articolo.  <a href="#curatornote-ref-4">↑</a></li></ol></body></html>