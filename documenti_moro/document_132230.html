<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.230" name="dcterms.relation"/><meta content="10.48678/unibo/aldomoro1.3.2.230" name="dcterms.identifier"/><meta content="Moro, Aldo, [Discorso tenuto al Consiglio nazionale della Dc], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.230." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto al Consiglio nazionale dellaDc</title>
<div id="mentionMeta"><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto al Consiglio nazionale della Dc </h1><p class="paragraph" data-counter="1" id="p-1">L'affannoso succedersi di avvenimenti che impegnano senza tregua l'attenzione del governo mi ha impedito di seguire, con la continuità che avrei desiderato, i lavori di questo Consiglio nazionale e di raccogliermi un momento per dirvi il mio pensiero sui tanti temi che questo dibattito, con una funzione, ancora una volta, stimolante, ha proposto alla classe politica ed all'opinione pubblica del Paese. Prendo dunque brevemente la parola solo per esprimere la mia solidarietà al Segretario politico on. <span about="https://w3id.org/moro/enoam/data/132230/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Rumor</span><sup><a href="#curatornote-1" id="curatornote-ref-1">[1]</a></sup> ed a voi e dare la mia adesione agli indirizzi politici a largo respiro che sono emersi nella discussione e troveranno la loro sanzione nella mozione conclusiva di questo Consiglio. Ed insieme alla solidarietà ed all'adesione vorrei dire in questo momento al Segretario politico ed a voi tutti l'augurio più cordiale per un'azione veramente efficace del <span about="https://w3id.org/moro/enoam/data/132230/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, che ne assicuri l’indispensabile presenza ed influenza in conformità della sua vocazione e delle esigenze della comunità nazionale. </p><p class="paragraph" data-counter="2" id="p-2">È giusto che vi preoccupiate, che ci preoccupiamo in modo tutto particolare della <span about="https://w3id.org/moro/enoam/data/132230/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, della sua capacità di interpretare e saggiamente sintetizzare le aspirazioni del popolo italiano, dell'assolvimento dei compiti di primaria importanza che ad essa sono stati e sono tuttora affidati da una parte così cospicua dell'elettorato italiano. Questo esame di coscienza, questa attenta considerazione delle proprie possibilità e responsabilità porta naturalmente ad accentuare i caratteri distintivi e la fisionomia espressiva del proprio partito. Niente di strano in questo che è un atto di doverosa fedeltà a se stessi. E correlativamente appare naturale proiettare verso l'avvenire, verso mete coerenti e nobili di un nuovo ed originale ordine sociale il patrimonio d'idee e di speranze che la <span about="https://w3id.org/moro/enoam/data/132230/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> va definendo ed avvalorando. Una tendenza cioè a disancorare il <span about="https://w3id.org/moro/enoam/data/132230/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Partito</span>, mentre esso adempie tuttavia al proprio dovere di protagonista della vita pubblica di oggi, dai condizionamenti che fatalmente derivano dalla realtà da affrontare e dalla equilibrata convivenza da stabilire con altre forze politiche.</p><p class="paragraph" data-counter="3" id="p-3">Questa esigenza è indiscutibile ed è uguale per tutti i partiti, i quali, respirando in questa più libera atmosfera, garantiscono l'integrità della propria funzione di stimolo nella incessante evoluzione politica del Paese. Questa netta caratterizzazione e questo libero movimento in rapporto ai propri genuini ideali non consentono tuttavia, come la relazione del Segretario politico ha ricordato e la sua e nostra azione confermano, alcuna evasione dalla presente realtà storica e dai compiti che in essa ci vengono proposti. L'attesa dell'avvenire perciò, considerato secondo una larga ed originale visione, non è un'esercitazione accademica, ma principio di tensione ideale e pungolo severo, perché facciamo, così come possiamo e nelle collaborazioni che abbiamo ritenuto giuste ed utili, tutto intero il nostro dovere di oggi. E cioè risolviamo quei problemi che è possibile risolvere, li risolviamo in maniera magari non perfetta ma concreta così come la complessa situazione economica e politica consente, facciamo quei passi innanzi forse modesti, ma reali, i quali nella loro continuità e nel loro insieme costituiscono un serio avviamento agli alti obiettivi di rinnovamento e di progresso che sono così vivi e così universali nella società di oggi, in <span about="https://w3id.org/moro/enoam/data/132230/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e nel mondo. </p><p class="paragraph" data-counter="4" id="p-4">Essi hanno trovato una sanzione eccezionalmente autorevole nella grande Enciclica che ha fatto da punto di riferimento in questo dibattito<sup><a href="#curatornote-2" id="curatornote-ref-2">[2]</a></sup>. Direi che, anche per questo, perseguire questi ideali è imperativo categorico, non una prospettiva qualsiasi, per quanto importante, ma un fatto di coscienza. Ciò non toglie nulla però alla difficoltà e gradualità del processo per mezzo del quale ogni momento è ad un tempo doveroso e nobile come la compiuta attuazione degli alti obiettivi vagheggiati. Da questo Consiglio mi pare emerga chiara ancora una volta la volontà di collaborazione democratica della <span about="https://w3id.org/moro/enoam/data/132230/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Sembra una limitazione, ma è in definitiva una ricchezza per l’accrescimento che ne viene ai valori di libertà e di cooperazione sociale. Il dialogo democratico è essenziale ed insostituibile. La <span about="https://w3id.org/moro/enoam/data/132230/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> conferma dunque la sua volontà di incontro, la cui validità non è messa in discussione dalle difficoltà che questa collaborazione si trova dinnanzi e che sono apparse in qualche momento più acute. Ma sempre finora il senso di responsabilità è prevalso e così, credo, prevarrà, ogni volta che si considerino gli interessi del Paese, la necessità di una larga base democratica per l'esercizio del potere, l'utilità di comporre in sintesi costruttiva le più importanti componenti ideali della nostra vita nazionale. </p><p class="paragraph" data-counter="5" id="p-5">lo non vedo politiche di ricambio, anche se penso che tutto quel che facciamo sia perfettibile e che la formula politica di governo possa trovare sempre migliore e più efficace attuazione. Questa piattaforma, anche se la polemica elettorale debba presumibilmente esasperarsi, mi sembra perciò tale da dover essere proiettata nel futuro ed offerta da tutti alla valutazione ed alla scelta del corpo elettorale. Mentre il Governo procede all'attuazione sempre più intensa e coerente del suo vasto programma riformatore, per la quale sono impegnati in una prova quotidiana ed importante di capacità realizzatrice le forze della maggioranza parlamentare, desidero dire che quel che dovesse rimanere privo in questa legislatura di definitiva sanzione, sarebbe tuttavia da considerare come uno specifico fatto qualificante di questa piattaforma politica e garanzia che la nuova legislatura possa iniziare immediatamente a pieno ritmo il suo lavoro. A tale fine predisporremo anche strumenti di approfondimento della complessa realtà dello Stato e delle autonomie, sì da inquadrare l'organismo regionale in un insieme armonico ed ordinato di pubbliche istituzioni fondate sulla libertà. </p><p class="paragraph" data-counter="6" id="p-6">Un amico ha detto che la posizione del politico non è quella dello storico, come sembrerebbe avvenire invece in questa nostra esperienza caratterizzata da una troppo larga ed inerte contemplazione di vari punti di vista e perciò senza scelte rapide e nette. Debbo dire che questa attenta considerazione del tutto ci è imposta dalla realtà e cioè non solo da una collaborazione difficile per la diversità dei punti di partenza, ma da una realtà complessa e fortemente condizionante. lo credo che le cose siano state fatte al momento giusto, cioè quando era possibile farle e come era possibile farle. Credo che, al di fuori di questo metodo, avremmo avuto una avventura forse entusiasmante, ma una avventura. Abbiamo preferito perciò fare cose serie, compatibili e durevoli. </p><p class="paragraph" data-counter="7" id="p-7">So bene che vi sono molti problemi aperti e tanti altri se ne apriranno per l'ansia di nuovo e di giusta affermazione che è in questa società viva che si risveglia ora completamente. Credo che prevenire, con un pronto sì a tutte le richieste pur giuste ed appassionate che ci pervengono, agitazioni e turbamenti, sarebbe per noi la cosa più facile e più comoda. Ma ciò costituirebbe un atto di imprevidenza e di irresponsabilità verso il complesso dei problemi e delle aspirazioni nazionali. È questo complesso che conta. Esso richiede non condiscendenza ma giustizia. Non solo forza e sensibilità del Governo, ma in tutti un vivo senso dello Stato ed il rifiuto di ogni sforzo e di ogni posizione unilaterale. Perché questi eccessi si pagano sul terreno economico come su quello politico. E dobbiamo invece sentire tutti impegnati proprio perché siamo liberi e responsabili, a fare giustizia e a garantire la pace sociale e politica, una convivenza ordinata e fiduciosa, senza strappi, senza che siano poste in discussione, per la loro presunta impotenza, le libere istituzioni, bene supremo. Per questo governare è difficile e noi facciamo riferimento a voi, al vostro stimolo, al vostro consenso, alla vostra capacità di custodire i più alti ideali e di servire il Paese. </p><ol id="curatorNotes"><li about="https://w3id.org/moro/enoam/data/132230/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mariano Rumor (1915-1990), uomo politico e segretario della Dc dal 1964. <a href="#curatornote-ref-1">↑</a></li><li about="https://w3id.org/moro/enoam/data/132230/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla enciclica di Papa Paolo VI <em>Populorum Progressio </em>del 26 marzo 1967. <a href="#curatornote-ref-2">↑</a></li></ol></body></html>