<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.116" name="dcterms.relation"/><meta content="10.48678/unibo/aldomoro1.2.1.116" name="dcterms.identifier"/><meta content="Moro, Aldo, Fedele al mandato, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.116." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Fedele al mandato</title>
<div id="mentionMeta"><meta about="https://w3id.org/moro/enoam/data/assemblea-costituente-della-repubblica-italiana" typeof="foaf:Organization"/><meta about="https://w3id.org/moro/enoam/data/assemblea-costituente-della-repubblica-italiana" content="Assemblea Costituente" property="rdfs:label"/><meta about="https://w3id.org/moro/enoam/data/assemblea-costituente-della-repubblica-italiana" property="owl:sameAs" resource="http://www.wikidata.org/entity/Q1053185"/><meta about="https://w3id.org/moro/enoam/data/francesco-saverio-nitti" typeof="foaf:Person"/><meta about="https://w3id.org/moro/enoam/data/francesco-saverio-nitti" content="Francesco Saverio Nitti" property="rdfs:label"/><meta about="https://w3id.org/moro/enoam/data/francesco-saverio-nitti" property="owl:sameAs" resource="http://www.wikidata.org/entity/Q367132"/><meta about="https://w3id.org/moro/enoam/data/francesco-saverio-nitti" content="francesco-saverio-nitti" property="wdt:P1986"/><meta about="https://w3id.org/moro/enoam/data/francesco-saverio-nitti" content="Nitti, Francesco, Saverio" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/chiesa" typeof="foaf:Organization"/><meta about="https://w3id.org/moro/enoam/data/chiesa" content="Chiesa" property="rdfs:label"/><meta about="https://w3id.org/moro/enoam/data/chiesa" content="http://www.wikidata.org/entity/Q9592" property="owl:sameAs" resource="http://www.wikidata.org/entity/Q34651"/><meta about="https://w3id.org/moro/enoam/data/corte-costituzionale-della-repubblica-italiana" typeof="foaf:Organization"/><meta about="https://w3id.org/moro/enoam/data/corte-costituzionale-della-repubblica-italiana" content="Corte costituzionale della repubblica italiana" property="rdfs:label"/><meta about="https://w3id.org/moro/enoam/data/corte-costituzionale-della-repubblica-italiana" property="owl:sameAs" resource="http://www.wikidata.org/entity/Q981005"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Fedele al mandato</h1><p class="paragraph" data-counter="1" id="p-1">I problemi costituzionali sono stati proposti all’attenzione degli italiani in questo agitato dopoguerra non per capriccio o per aumentare la confusione e il disagio di un momento difficile ma per necessità storica. È la guerra, avvertiva qualche giorno fa alla <span about="https://w3id.org/moro/enoam/data/121116/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span> l’on. <span about="https://w3id.org/moro/enoam/data/121116/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/francesco-saverio-nitti" typeof="deo:Reference">Nitti</span><sup><a href="#curatornote-1" id="curatornote-ref-1">[1]</a></sup>, che ha in sé una straordinaria forza di rivolgimento, che muta gli equilibri sociali e politici, che rende acuti ed improrogabili i problemi essenziali della convivenza umana. Questa ondata di scetticismo, di ingiustizia, di bestialità pone in dubbio la validità delle stesse tradizioni più sicure, delle più tranquillanti soluzioni nell’ordine non soltanto sociale e politico, ma più largamente morale ed umano. Questa guerra poi, fatta di sconcertanti vicende, percorsa da un fremito di rivoluzione, conclusa soltanto nella esteriore vicenda delle armi, mentre restano aperti e neppure avviati a soluzione immensi problemi umani, imponeva con specialissima decisione una revisione costituzionale. Non soltanto per quel che vi era da mutare, innegabilmente, nella struttura di uno Stato che aveva fatto fallimento, ma anche per quel che vi era da registrare e riconfermare solennemente negli orientamenti dominanti del popolo italiano dopo la prova della dittatura. Questo sfondo ideologico, questo grande problema di concezioni dell’uomo e del mondo, questa necessità di fissare, cominciando una nuova storia, indirizzi di vita hanno contribuito a far sentire l’importanza del momento ed a far convergere sui lavori della Costituzione l’appassionato interessamento degli italiani. I cattolici hanno sentito la loro ora, la quale si presentava tanto più delicata e decisiva perché si trattava di proporre le loro rivendicazioni in un ambiente nuovo di libertà e con gli strumenti di affermazione offerti dal metodo democratico. La imponente votazione del 2 giugno<sup><a href="#curatornote-2" id="curatornote-ref-2">[2]</a></sup> che faceva della <span about="https://w3id.org/moro/enoam/data/121116/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> il più grande partito italiano era al di là delle interessate speculazioni politiche, il segno di una mobilitazione spirituale a difesa della civiltà cristiana ed implicava il gravissimo impegno di fare della civiltà cristiana uno strumento efficace per un nuovo ordine sociale e politico attuato nella ferma difesa delle grandi idee cristiane sull’uomo e sul mondo. Questi due aspetti di conservazione nel senso più elevato della parola e di progresso il più ardito nell’ordine sociale e politico, di rigida difesa delle intuizioni morali e di una traduzione più coerente e piena di esse nel terreno dell’economia, dei diritti di libertà, delle istituzioni dello Stato, servono a spiegare il significato essenziale della nuova Costituzione. Nella quale solo un osservatore superficiale potrebbe vedere il frutto di un compromesso e la contraddizione implicita nel compromesso poiché conservazione e progresso sono giustificati, resi coerenti tra loro, posti in una linea di continuità ideale all’apporto, veramente decisivo, dei deputati democratici-cristiani alla <span about="https://w3id.org/moro/enoam/data/121116/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/assemblea-costituente-della-repubblica-italiana" typeof="deo:Reference">Costituente</span>. Essi hanno dato con questa vigile costante preoccupazione una caratteristica impronta alla Costituzione, ne hanno fatto uno strumento idoneo per un ordinato indefinito progresso in senso democratico. </p><p class="paragraph" data-counter="2" id="p-2">Le confortanti dichiarazioni costituzionali sulla dignità della persona, sulla libera vita delle comunità naturali, sui rapporti di rispetto e collaborazione tra <span about="https://w3id.org/moro/enoam/data/121116/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span> e Stato, sulla autonomia della famiglia, sulla indissolubilità del matrimonio, sulla libertà della scuola sono il frutto della loro intelligente fatica, l’evidente espressione del loro apporto decisivo nella elaborazione del progetto di Costituzione. È ideologia questa? </p><p class="paragraph" data-counter="3" id="p-3">Qualche volta i deputati democratici cristiani furono accusati di voler introdurre indebitamente nella Costituzione una ideologia ed una ideologia di parte. Ma basta volgersi indietro e ricordare il soffocamento che la dittatura seppe attuare della dignità umana e di tutte le libertà, primissima quella di associarsi nella Famiglia, nella <span about="https://w3id.org/moro/enoam/data/121116/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/chiesa" typeof="deo:Reference">Chiesa</span>, nella Scuola fuori del controllo vessatorio dello Stato, per concludere che questa pretesa ideologia è rivendicazione di libertà fondamentali, è l’anima stessa della Costituzione, è la sua ragione storica determinante. </p><p class="paragraph" data-counter="4" id="p-4">Ciò è stato avvertito in parte anche da altri partiti, la cui adesione a taluni di questi punti essenziali è il segno di una felice convergenza nel rinnegare un triste passato e nel preparare un avvenire più degno. </p><p class="paragraph" data-counter="5" id="p-5">Ma ciò non toglie il merito della <span about="https://w3id.org/moro/enoam/data/121116/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> che, fedele al mandato ricevuto, si è posta all’avanguardia in questo decisivo superamento del passato ed in questa rinnovata affermazione di tutte le risorse morali e le aspirazioni di libertà del popolo italiano. </p><p class="paragraph" data-counter="6" id="p-6">Nella luce data da questo indirizzo costantemente seguito s’intende appieno il valore delle autonomie regionali, che la <span about="https://w3id.org/moro/enoam/data/121116/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span>, appoggiata fino in fondo soltanto dai repubblicani, ha decisamente sostenuto. Le ha sostenute come una nuova rilevante espressione di quel libero e spontaneo articolarsi della vita sociale, senza del quale ogni organizzazione statuale finisce per essere monopolistica e per esaurire le determinanti più vive ed efficaci della vocazione sociale dell’uomo. </p><p class="paragraph" data-counter="7" id="p-7">Il congegno dei poteri dello Stato poi, per il deciso intervento del nostro partito, risulta tale da soddisfare le esigenze di un reggimento democratico, nel quale però la volontà del popolo si esprime ed opera in modo molteplice e vario, così com’è nella realtà delle cose. In un simile complesso meccanismo al quale la <span about="https://w3id.org/moro/enoam/data/121116/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/corte-costituzionale-della-repubblica-italiana" typeof="deo:Reference">Corte costituzionale</span> ed il carattere rigido della costituzione danno una garanzia di retto funzionamento, la volontà popolare, la sovranità popolare, non sono imbrigliate, ma vengono lasciate svolgere in caratteristiche forme di autocontrollo a tutto vantaggio di quel bene comune e di quella libertà umana, che sono mete supreme di ogni attività dello Stato. Poste nella disciplina costituzionale dei rapporti economici le premesse per un netto orientamento sociale dello Stato, la struttura democratica, ma equilibrata e ponderata, di quest’ultimo offre gli strumenti di una pacifica evoluzione profondamente trasformatrice della nostra società. Quel che conta è che la modificazione di struttura non incida sui valori acquisiti, non importi mutamento nel costume. Il sapiente equilibrio del partito è riuscito a dare questa garanzia. Di più oggi non si poteva fare, mentre è vivo l’attrito tra sistemi sociali, mentre non è compiuta l’esperienza indispensabile per nuove forme di organizzazione della convivenza umana. Un varco è aperto all’avvenire e per esso si potrà passare senza violente convulsioni per la creazione di un ambiente storico più idoneo allo sviluppo della persona umana. Cammino difficile, pericoloso, ma non senza sbocchi. Tutto è che resti fermo il punto al quale è oggi sapientemente onorata la nostra costituzione: la dignità della persona umana.</p><ol id="curatorNotes"><li about="https://w3id.org/moro/enoam/data/121116/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Francesco Saverio Nitti (1868-1953), economista, politico, già presidente del consiglio, deputato all’Assemblea costituente per il gruppo liberale. Si veda la voce del DBI, a firma Giuseppe Barone, vol. 78, 2013. <a href="#curatornote-ref-1">↑</a></li><li about="https://w3id.org/moro/enoam/data/121116/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è alle elezioni dell’Assemblea costituente del 2 giugno 1946, in cui la Democrazia cristiana ottenne il 35,21% dei voti e 207 seggi. <a href="#curatornote-ref-2">↑</a></li></ol></body></html>