<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.145" name="dcterms.relation"/><meta content="10.48678/unibo/aldomoro1.4.1.145" name="dcterms.identifier"/><meta content="Moro, Aldo, [Intervista al quotidiano giapponese «Yomiuri Shimbun»], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.145." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Intervista al quotidiano giapponese «Yomiuri Shimbun»]</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/regno-unito" typeof="dcterms:Location"/><meta about="https://w3id.org/moro/enoam/data/regno-unito" content="Gran Bretagna" property="rdfs:label"/><meta about="https://w3id.org/moro/enoam/data/regno-unito" property="owl:sameAs" resource="http://www.wikidata.org/entity/Q145"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/mercato-europeo-comune" typeof="foaf:Organization"/><meta about="https://w3id.org/moro/enoam/data/mercato-europeo-comune" content="Mercato Europeo Comune" property="rdfs:label"/><meta about="https://w3id.org/moro/enoam/data/mercato-europeo-comune" property="owl:sameAs" resource="http://www.wikidata.org/entity/Q955276"/><meta about="https://w3id.org/moro/enoam/data/europa-occidentale" typeof="dcterms:Location"/><meta about="https://w3id.org/moro/enoam/data/europa-occidentale" content="Europa Occidentale" property="rdfs:label"/><meta about="https://w3id.org/moro/enoam/data/europa-occidentale" property="owl:sameAs" resource="http://www.wikidata.org/entity/Q27496"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/cina" typeof="dcterms:Location"/><meta about="https://w3id.org/moro/enoam/data/cina" content="Repubblica Popolare Cinese" property="rdfs:label"/><meta about="https://w3id.org/moro/enoam/data/cina" property="owl:sameAs" resource="http://www.wikidata.org/entity/Q148"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/giappone" typeof="dcterms:Location"/><meta about="https://w3id.org/moro/enoam/data/giappone" content="Giappone" property="rdfs:label"/><meta about="https://w3id.org/moro/enoam/data/giappone" property="owl:sameAs" resource="http://www.wikidata.org/entity/Q17"/><meta about="https://w3id.org/moro/enoam/data/ginevra" typeof="dcterms:Location"/><meta about="https://w3id.org/moro/enoam/data/ginevra" content="Ginevra" property="rdfs:label"/><meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/><meta about="https://w3id.org/moro/enoam/data/conferenza-sul-disarmo" typeof="foaf:Organization"/><meta about="https://w3id.org/moro/enoam/data/conferenza-sul-disarmo" content="Conferenza sul Disarmo" property="rdfs:label"/><meta about="https://w3id.org/moro/enoam/data/agenzia-internazionale-per-l-energia-atomica" typeof="foaf:Organization"/><meta about="https://w3id.org/moro/enoam/data/agenzia-internazionale-per-l-energia-atomica" content="AIEA" property="rdfs:label"/><meta about="https://w3id.org/moro/enoam/data/agenzia-internazionale-per-l-energia-atomica" property="owl:sameAs" resource="http://www.wikidata.org/entity/Q41984"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Intervista al quotidiano giapponese «Yomiuri Shimbun»]</h1><p class="paragraph" data-counter="1" id="p-1"><em>D.: La Gran Bretagna sta attualmente conducendo dei negoziati con i Sei Paesi dell’Europa sui termini e le condizioni in base ai quali divenire membro a pieno diritto della Comunità Economica Europea<sup><a href="#curatornote-1" id="curatornote-ref-1">[1]</a></sup>. Cosa pensa delle prospettive di allargamento della Comunità Economica Europea e dei suoi effetti sul piano internazionale, se e quando esso diverrà realtà?</em></p><p class="paragraph" data-counter="2" id="p-2">R.: L’<span about="https://w3id.org/moro/enoam/data/141145/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> è stata in ogni occasione una ferma sostenitrice dell’ingresso della <span about="https://w3id.org/moro/enoam/data/141145/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> nella <span about="https://w3id.org/moro/enoam/data/141145/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità Economica Europea</span>. Alla base della posizione italiana stanno considerazioni di carattere economico e di carattere politico. Il Governo italiano è convinto che l’allargamento del <span about="https://w3id.org/moro/enoam/data/141145/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">Mercato Comune</span> alla <span about="https://w3id.org/moro/enoam/data/141145/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> ed agli altri Paesi che ne hanno fatto richiesta comporti il raggiungimento di una giusta dimensione dell’<span about="https://w3id.org/moro/enoam/data/141145/v1/mention-22" class="mention place" id="mention-22" property="dcterms:references" resource="https://w3id.org/moro/enoam/data/europa-occidentale" typeof="deo:Reference">Europa Occidentale</span> in rapporto ai grandi spazi economici che sono propri dell’epoca attuale. Sotto il profilo politico non vi è dubbio che l’adesione alla <span about="https://w3id.org/moro/enoam/data/141145/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> della <span about="https://w3id.org/moro/enoam/data/141145/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span>, di un Paese cioè ricco di alte tradizioni democratiche, rappresenti un’essenziale garanzia di equilibrio nella costruzione europea. Con la piena partecipazione della <span about="https://w3id.org/moro/enoam/data/141145/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/regno-unito" typeof="deo:Reference">Gran Bretagna</span> al processo in corso di unificazione economica e politica del <span about="https://w3id.org/moro/enoam/data/141145/v1/mention-26" class="mention place" id="mention-26" property="dcterms:references" resource="https://w3id.org/moro/enoam/data/europa" typeof="deo:Reference">Continente</span>, l’<span about="https://w3id.org/moro/enoam/data/141145/v1/mention-28" class="mention place" id="mention-28" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> potrà far sentire una voce autorevole nel contesto mondiale nell’interesse della pace.</p><p class="paragraph" data-counter="3" id="p-3"><em>D.: Dopo il riconoscimento da parte del suo Paese e del Canada della Repubblica Popolare Cinese, qual è il Suo pensiero circa le prospettive di partecipazione della Cina alla vita internazionale e, in particolare, quali sono le Sue vedute sul problema dell’ingresso della R.P.C. alle Nazioni Unite?</em></p><p class="paragraph" data-counter="4" id="p-4">R.: Lo stabilimento di relazioni diplomatiche con la <span about="https://w3id.org/moro/enoam/data/141145/v1/mention-32" class="mention place" id="mention-32" property="dcterms:references" resource="https://w3id.org/moro/enoam/data/cina" typeof="deo:Reference">R.P.C.</span> rappresenta la conclusione naturale di un orientamento politico adottato dall’<span about="https://w3id.org/moro/enoam/data/141145/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> già da molti anni. Tale orientamento, realistico e costruttivo, risponde ad obiettivi di pace e di cooperazione. Il Governo italiano, come ha ripetutamente sottolineato in sede di <span about="https://w3id.org/moro/enoam/data/141145/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>, è convinto che uno dei più importanti fattori per il consolidamento della pace è costituito dall’allargamento delle relazioni internazionali ed in specie dall’universalità dell’<span about="https://w3id.org/moro/enoam/data/141145/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>. L’organizzazione mondiale non potrà agire con piena efficacia, se un quarto dell’umanità non darà la propria collaborazione. Riteniamo insomma che la comunità degli Stati abbia bisogno della partecipazione della <span about="https://w3id.org/moro/enoam/data/141145/v1/mention-34" class="mention place" id="mention-34" property="dcterms:references" resource="https://w3id.org/moro/enoam/data/cina" typeof="deo:Reference">Cina</span> e che la <span about="https://w3id.org/moro/enoam/data/141145/v1/mention-35" class="mention place" id="mention-35" property="dcterms:references" resource="https://w3id.org/moro/enoam/data/cina" typeof="deo:Reference">Cina</span> non possa estraniarsi dal consesso internazionale.</p><p class="paragraph" data-counter="5" id="p-5"><em>D.: Assistiamo ad un ulteriore sviluppo delle buone relazioni tra il Suo Paese ed il Giappone. A quale settore l’Italia si propone di dare priorità nell’ulteriore intensificazione di tali relazioni?</em></p><p class="paragraph" data-counter="6" id="p-6">R.: Mi sembra che, data l’ampiezza ormai assunta dalle relazioni fra l’<span about="https://w3id.org/moro/enoam/data/141145/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141145/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span>, piuttosto che parlare di priorità da dare a determinati settori, sia opportuno porre l’accento sulla necessità di una intensificazione dei nostri rapporti in tutti i campi, dalla politica all’economia, dalle arti alle scienze. La collaborazione che auspichiamo nel campo politico trova il suo fondamento nella comune volontà di pace, nella maturità sociale e culturale dei due Paesi, nelle affinità del loro modo e ritmo di progresso economico. L’<span about="https://w3id.org/moro/enoam/data/141145/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141145/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> rappresentano quindi, ciascuno nel settore geografico in cui operano, interlocutori naturali. Due Stati, come i nostri, hanno la possibilità ed il dovere di far sentire la loro voce nella Comunità internazionale ed in primo luogo nella <span about="https://w3id.org/moro/enoam/data/141145/v1/mention-50" class="mention organization" id="mention-50" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Organizzazione delle Nazioni Unite</span>. Significativa a questo riguardo la contemporanea elezione dell’<span about="https://w3id.org/moro/enoam/data/141145/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e del <span about="https://w3id.org/moro/enoam/data/141145/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> al Consiglio di Sicurezza, ove essi potranno dare un importante contributo alla realizzazione dei principi e degli obiettivi delle <span about="https://w3id.org/moro/enoam/data/141145/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span>. Quanto più procederemo insieme, tanto meglio sarà. Alla collaborazione politica dovrà naturalmente corrispondere una collaborazione culturale, protesa alla comprensione dei problemi del mondo di oggi ed alla formazione di una nuova società, nella quale il progresso tecnologico non disconosca i valori dello spirito e sia a servizio di tutta l’umanità. Infine, le nostre politiche economiche, sensibili alle esigenze dei Paesi in via di sviluppo, dovranno sempre più muoversi in tale direzione, mentre appare necessario svolgere un’azione realistica e concorde per evitare che il commercio internazionale trovi un freno in misure protezionistiche.</p><p class="paragraph" data-counter="7" id="p-7"><em>D.: Quali sono, a Suo avviso, le prospettive di una Conferenza sulla Sicurezza Europea nel quadro dei rapporti Est-Ovest<sup><a href="#curatornote-2" id="curatornote-ref-2">[2]</a></sup>? Quali le condizioni o le possibilità del suo successo, nel caso in cui essa si realizzi?</em></p><p class="paragraph" data-counter="8" id="p-8">R.: Una Conferenza per la sicurezza e la cooperazione europea va posta nella cornice di un negoziato fra Est ed Ovest, diretto a consolidare ed approfondire la distensione in questo continente. Non si tratta evidentemente di mero esercizio verbale, né di una manifestazione fine a se stessa. La conferenza europea dovrebbe, invece, sanzionare il raggiungimento di un livello soddisfacente di distensione ed una intesa sui principi che devono governare le relazioni fra gli Stati del continente nel rispetto dei diritti dei loro popoli. Su basi di sicurezza e di accresciuta fiducia, si potrebbe impostare un dialogo che instauri rapporti sempre più vasti e significativi eliminando gli ostacoli ora esistenti, soprattutto nel campo dei contatti umani e dello scambio di idee ed informazioni. È evidente che questi obiettivi potranno essere raggiunti gradualmente attraverso un complesso processo negoziale. Quando parliamo poi della necessità di una adeguata preparazione, pensiamo, al di là delle questioni organizzative, a problemi sostanziali ed in specie alla favorevole conclusione delle trattative fra le quattro Grandi Potenze<sup><a href="#curatornote-3" id="curatornote-ref-3">[3]</a></sup> per Berlino. Ma anche positivi sviluppi delle altre conversazioni in corso fra Est ed Ovest concorrerebbero a creare quell’atmosfera politica propizia, cui è legato il successo della progettata conferenza.</p><p class="paragraph" data-counter="9" id="p-9"><em>D.: Si dice che l’Italia voglia unirsi al Giappone ed al Canada nel conseguimento della leadership dei Paesi non nucleari nei dibattiti in seno al Comitato del Disarmo di Ginevra<sup><a href="#curatornote-4" id="curatornote-ref-4">[4]</a></sup>. In che modo, noi, Paesi non nucleari, possiamo raggiungere un potere decisorio sul tema del Disarmo?</em></p><p class="paragraph" data-counter="10" id="p-10">R.: Dall’azione convinta ed impegnata che il governo italiano conduce nel campo del disarmo mi sembra esuli qualsiasi intenzione di atteggiarsi, insieme ad altri Paesi, a guida dei Paesi non nucleari in seno alla <span about="https://w3id.org/moro/enoam/data/141145/v1/mention-55" class="mention organization" id="mention-55" property="dcterms:references" resource="https://w3id.org/moro/enoam/data/conferenza-sul-disarmo" typeof="deo:Reference">Conferenza del Comitato per il Disarmo</span> di <span about="https://w3id.org/moro/enoam/data/141145/v1/mention-52" class="mention place" id="mention-52" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span>. Ritengo invece che, data la gravità dei problemi che si dibattono a <span about="https://w3id.org/moro/enoam/data/141145/v1/mention-53" class="mention place" id="mention-53" property="dcterms:references" resource="https://w3id.org/moro/enoam/data/ginevra" typeof="deo:Reference">Ginevra</span> e che si ricollegano alla necessità di sottrarre il mondo alla corsa agli armamenti alla garanzia, costosa e precaria, degli equilibri di forza, spetti certamente a Paesi come l’<span about="https://w3id.org/moro/enoam/data/141145/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il <span about="https://w3id.org/moro/enoam/data/141145/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> di portare un contributo costruttivo in tutte le competenti istanze internazionali per avviare il discorso sul disarmo sulla via delle realizzazioni concrete. Guardo dunque con compiacimento alla cooperazione che si è instaurata tra <span about="https://w3id.org/moro/enoam/data/141145/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e <span about="https://w3id.org/moro/enoam/data/141145/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> e che ha già portato utili frutti. I nostri due Paesi sono stati, insieme all’Irlanda, i promotori di una iniziativa che ha portato alla XXV Assemblea Generale delle <span about="https://w3id.org/moro/enoam/data/141145/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni Unite</span> all’approvazione di una risoluzione per un programma organico di disarmo che tocchi tutti gli aspetti del problema della cessazione della corsa agli armamenti. Non meno importante questa convergenza di vedute si sta dimostrando anche nel campo del Trattato di non Proliferazione Nucleare<sup><a href="#curatornote-5" id="curatornote-ref-5">[5]</a></sup> e dell’applicazione delle sue varie clausole. Essenziale al riguardo la tutela delle prospettive di sviluppo delle industrie nucleari pacifiche dei nostri due paesi. Da qui il comune impegno per un’equa soluzione del problema dei controlli. Direttamente collegata al problema di una equilibrata applicazione del TNP, che contemperi gli interessi delle potenze nucleari con quelli delle potenze che hanno rinunciato a tale condizione, è stata l’iniziativa italiana per la riforma dell’art. VI<sup><a href="#curatornote-6" id="curatornote-ref-6">[6]</a></sup> dello statuto dell’<span about="https://w3id.org/moro/enoam/data/141145/v1/mention-56" class="mention organization" id="mention-56" property="dcterms:references" resource="https://w3id.org/moro/enoam/data/agenzia-internazionale-per-l-energia-atomica" typeof="deo:Reference">AIEA</span><sup><a href="#curatornote-7" id="curatornote-ref-7">[7]</a></sup> e per l’allargamento del Consiglio dei Governatori, iniziativa che ha avuto successo e che va anche a vantaggio del <span about="https://w3id.org/moro/enoam/data/141145/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span>.</p><ol id="curatorNotes"><li about="https://w3id.org/moro/enoam/data/141145/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Repubblica Federale Tedesca, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-1">↑</a></li><li about="https://w3id.org/moro/enoam/data/141145/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Erano in corso i contatti internazionali per definire contenuti e tempi della Conferenza per la sicurezza e la cooperazione in Europa per ridurre le tensioni tra Est e Ovest in un quadro di reciproco riconoscimento. <a href="#curatornote-ref-2">↑</a></li><li about="https://w3id.org/moro/enoam/data/141145/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Stati Uniti, Unione Sovietica, Gran Bretagna, Francia. <a href="#curatornote-ref-3">↑</a></li><li about="https://w3id.org/moro/enoam/data/141145/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Nel 1952 l’Assemblea Generale dell’Onu costituì la “Commissione per il Disarmo”, poi ridenominata nel 1961 “Comitato dei Diciotto sul Disarmo”, con il compito di favorire la riduzione degli arsenali di armi di distruzione di massa. Con sede a Ginevra, ne facevano parte Brasile, Bulgaria, Birmania, Canada, Cecoslovacchia, Etiopia, Francia, India, Italia, Messico, Nigeria, Polonia, Romania, Regno Unito, Repubblica Araba Unita, Stati Uniti, Svezia e Unione Sovietica. Nel 1969 la commissione prese il nome di “Conferenza del Comitato del Disarmo” e fu allargata a Argentina, Giappone, Marocco, Mongolia, Paesi Bassi, Pakistan, Ungheria e Jugoslavia. <a href="#curatornote-ref-4">↑</a></li><li about="https://w3id.org/moro/enoam/data/141145/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Trattato di non proliferazione nucleare fu firmato il 1° luglio 1968 tra Usa, Urss e Regno Unito che si impegnarono a favorire la riduzione degli arsenali militari esistenti e la non proliferazione degli armamenti nucleari. <a href="#curatornote-ref-5">↑</a></li><li about="https://w3id.org/moro/enoam/data/141145/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’art. 6 dello statuto dell’Aiea definiva i criteri per la composizione del Consiglio dei Governatori. L’Italia aveva chiesto l’attribuzione di un seggio permanente. <a href="#curatornote-ref-6">↑</a></li><li about="https://w3id.org/moro/enoam/data/141145/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> L’Agenzia internazionale per l’energia atomica (Aiea), con sede a Vienna, nacque il 29 luglio 1957, come organismo indipendente ma che si relaziona all’Assemblea Generale e al Consiglio di Sicurezza dell’Onu, con l’obiettivo di vigilare sull’uso pacifico dell’energia atomica. <a href="#curatornote-ref-7">↑</a></li></ol></body></html>