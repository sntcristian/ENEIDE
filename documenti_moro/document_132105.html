<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.105" name="dcterms.relation"/><meta content="10.48678/unibo/aldomoro1.3.2.105" name="dcterms.identifier"/><meta content="Moro, Aldo, [Resoconto del discorso tenuto a Cremona al Palazzo dell'Arte, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.105." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto a Cremona al Palazzo dell'Arte</title>
<div id="mentionMeta"><meta about="https://w3id.org/moro/enoam/data/cremona" typeof="dcterms:Location"/><meta about="https://w3id.org/moro/enoam/data/cremona" content="Cremona" property="rdfs:label"/><meta about="https://w3id.org/moro/enoam/data/cremona" property="owl:sameAs" resource="http://www.wikidata.org/entity/Q6231"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto a Cremona al Palazzo dell'Arte </h1><p class="paragraph" data-counter="1" id="p-1">A <span about="https://w3id.org/moro/enoam/data/132105/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/cremona" typeof="deo:Reference">Cremona</span> il presidente del Consiglio on.le Aldo Moro ha pronunciato un discorso al Palazzo dell’Arte.</p><p class="paragraph" data-counter="2" id="p-2">Dopo aver messo in rilievo l’importanza delle autonomie locali e del voto, del resto non privo di riflessioni politiche, che si dà in sede amministrativa, ha ricordato il rilevante complesso di iniziative e di realizzazioni a servizio della Città con il quale la giunta di centro-sinistra, da anni in opera a <span about="https://w3id.org/moro/enoam/data/132105/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/cremona" typeof="deo:Reference">Cremona</span>, si presenta al giudizio dell’elettorato.</p><p class="paragraph" data-counter="3" id="p-3">Il presidente del Consiglio ha poi ricordato come appunto a <span about="https://w3id.org/moro/enoam/data/132105/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/cremona" typeof="deo:Reference">Cremona</span> sia stata costituita una delle prime Giunte di centro-sinistra, nelle quali si sperimentò e si avviò verso più ambiziosi traguardi politici la coalizione di partiti che oggi regge pure il Governo del paese. In effetti una crescente solidarietà delle forze politiche, insieme impegnate nell’azione di Governo, solidarietà nelle Amministrazioni locali e più in generale nella vita democratica della nazione, è ad un tempo causa ed effetto del successo della linea politica che ci sforziamo di condurre avanti oggi in <span about="https://w3id.org/moro/enoam/data/132105/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Questa solidarietà non è certo frutto di un automatismo meccanico, ma piuttosto di consapevolezza, di attenzione, di seria volontà politica. Passi innanzi in questo senso sono stati compiuti ed altri certamente verranno, se ci sosterrà tutti, ai più diversi livelli, la consapevolezza del significato e del valore dell’incontro politico che si è concordemente realizzato e la volontà di svilupparlo in ampiezza ed in profondità.</p><p class="paragraph" data-counter="4" id="p-4">So quanto sia sgradito, ha proseguito il presidente del Consiglio, il discorso sulla mancanza di alternative, che viene sovente contestata con argomenti matematici, e perciò astratti, e non invece con argomenti politici, e perciò concreti. Non tornerò dunque su questo tema. Mi limiterò a ricordare quel che ha suscitato questo incontro di forze politiche e quel che, in esso e con esso, è stato guadagnato, anche in prospettiva, in termini di stabilità politica e sicurezza della vita democratica. Forze politiche che si sono incontrate per assumere insieme la responsabilità di una politica di giustizia che è anche una politica di misura, di serietà, di consapevole scelta. Una politica cioè difficile, eppure piena di speranze, alimentate dalla nostra ferma volontà di rendere giustizia, non solo a parole, ai lavoratori come cittadini, in parità di diritti, dello Stato democratico. Forze politiche si sono incontrate per ampliare e dare più larga base popolare al potere democratico che assume la guida della comunità nazionale. </p><p class="paragraph" data-counter="5" id="p-5">So bene, ha proseguito il Presidente del Consiglio, che vi sono difficoltà e diversità, che il raggiungimento di questi obiettivi costa tensioni e frizioni e che di frequente deve essere ritrovata la ragione che unisce, perché essa prevalga sulla ragione che divide. Eppure è un lavoro che si deve fare – e del resto lo abbiamo fatto sin qui con pazienza e rispetto reciproco, per non disperdere la conquista politica che abbiamo fatto e la normalità democratiche che ad essa è, nelle presenti circostanze, in tanta parte legata. Certo vi sono a dividere i partiti finalità ultime diverse e come un diverso spirito e modo di considerare la realtà italiana. E tuttavia di fronte ai problemi concreti, anche di alto valore ideale, non è tanto che vi siano esigenze antitetiche da far valere, quanto piuttosto un diverso modo di graduare e comporre esigenze diverse. Di fronte ai grandi problemi della vita nazionale il comune senso di responsabilità, il nostro realismo ed il rispetto che abbiamo per l’alto potere che ci è stato affidato ci avvicina e garantisce soluzioni eque per i punti essenziali ai quali si applica l’azione di Governo.</p><p class="paragraph" data-counter="6" id="p-6">Ricordati gli obiettivi di crescente giustizia nell’ordinato e responsabile sviluppo della vita economica e sociale della Nazione che il governo persegue, il Presidente del Consiglio ha detto che essi si intrecciano ed in certo senso si identificano con i valori di libertà che il Governo rivendica come caratterizzanti per la sua azione ed ai quali intende dare, contro la pressione di forze dure di opposizione, piena difesa e naturale espansione. A questo complessi fini mira il Governo con la sua opera già articolata in una serie di significativa di provvedimenti che non possono essere sottovalutati e garantiscono già la compiuta attuazione del programma.</p><p class="paragraph" data-counter="7" id="p-7">Il presidente del Consiglio ha concluso ricordando i lineamenti essenziali della <span about="https://w3id.org/moro/enoam/data/132105/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> nello schieramento delle forze democratiche del paese ed i compiti che essa è chiamata ad assumere nel suo senso di responsabilità e nella significativa continuità della sua azione. </p></body></html>