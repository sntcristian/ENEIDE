<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.268" name="dcterms.relation"/><meta content="10.48678/unibo/aldomoro1.3.2.268" name="dcterms.identifier"/><meta content="Moro, Aldo, [Resoconto del discorso tenuto al convegno nazionale dei Coltivatori diretti], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.268." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto al convegno nazionale dei Coltivatori diretti</title>
<div id="mentionMeta"><meta about="https://w3id.org/moro/enoam/data/paolo-bonomi" typeof="foaf:Person"/><meta about="https://w3id.org/moro/enoam/data/paolo-bonomi" content="Paolo Bonomi" property="rdfs:label"/><meta about="https://w3id.org/moro/enoam/data/paolo-bonomi" property="owl:sameAs" resource="http://www.wikidata.org/entity/Q3893797"/><meta about="https://w3id.org/moro/enoam/data/paolo-bonomi" content="Bonomi, Paolo" property="skos:prefLabel"/><meta about="https://w3id.org/moro/enoam/data/coldiretti" typeof="foaf:Organization"/><meta about="https://w3id.org/moro/enoam/data/coldiretti" content="Coldiretti" property="rdfs:label"/><meta about="https://w3id.org/moro/enoam/data/coldiretti" property="owl:sameAs" resource="http://www.wikidata.org/entity/Q3682549"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/franco-restivo" typeof="foaf:Person"/><meta about="https://w3id.org/moro/enoam/data/franco-restivo" content="Franco Restivo" property="rdfs:label"/><meta about="https://w3id.org/moro/enoam/data/franco-restivo" property="owl:sameAs" resource="http://www.wikidata.org/entity/Q550162"/><meta about="https://w3id.org/moro/enoam/data/franco-restivo" content="Restivo, Franco" property="skos:prefLabel"/><meta about="https://w3id.org/moro/enoam/data/bruxelles" typeof="dcterms:Location"/><meta about="https://w3id.org/moro/enoam/data/bruxelles" content="Bruxelles" property="rdfs:label"/><meta about="https://w3id.org/moro/enoam/data/bruxelles" property="owl:sameAs" resource="http://www.wikidata.org/entity/Q239"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Dc" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Resoconto del discorso tenuto al convegno nazionale dei Coltivatori diretti </h1><p class="paragraph" data-counter="1" id="p-1">Il presidente del Consiglio, on. Aldo Moro, intervenendo al Convegno nazionale dei <span about="https://w3id.org/moro/enoam/data/132268/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span>, ha rivolto il più cordiale saluto all’organizzazione ed al suo presidente, on. <span about="https://w3id.org/moro/enoam/data/132268/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/paolo-bonomi" typeof="deo:Reference">Paolo Bonomi</span><sup><a href="#curatornote-1" id="curatornote-ref-1">[1]</a></sup>, dando atto dell’opera efficace svolta in tanti anni sul terreno sindacale come su quello sociale e politico. La <span about="https://w3id.org/moro/enoam/data/132268/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/coldiretti" typeof="deo:Reference">Coltivatori Diretti</span> è stata un veicolo estremamente utile di vigorose rivendicazioni del mondo rurale. Esse son state accolte in misura notevole, benché questa azione si sia sempre svolta compostamente ed avendo presenti gli interessi generali della collettività nazionale. L’organizzazione è stata dunque coefficiente importante della unità nazionale ed una garanzia della pace sociale e politica del nostro Paese.</p><p class="paragraph" data-counter="2" id="p-2">Un convegno come questo è occasione per tracciare un bilancio consuntivo delle realizzazioni fin qui conseguite e per lanciare lo sguardo sull’avvenire. Ebbene si può dire che, soprattutto tenendo conto delle posizioni di partenza, molto è stato fatto in questi anni, per ravvivare l’economia agricola, suscitare lo spirito imprenditoriale, modernizzare le strutture del mondo rurale, creare per il contadino condizioni di vita più degne, inserire l’agricoltura nell’insieme della vita nazionale e nel più vasto mercato europeo.</p><p class="paragraph" data-counter="3" id="p-3">Non elencherò, ha proseguito l’on. Moro, leggi ed interventi del governo. Basterà dire che tutto il nostro programma per l’agricoltura è stato realizzato e che con i provvedimenti in materia di pensioni, assistenza sanitaria, assegni familiari si è instaurato un sistema previdenziale, il quale è tutt’altro che perfetto, ma costituisce un enorme progresso di fronte al passato ed una importante premessa per il domani. Ricorderò ancora, pur nella consapevolezza delle lacune e dei limiti che ancora sussistono, che nel nostro programma quinquennale una meta fondamentale è costituita dal superamento degli squilibri settoriali e regionali, i quali riguardano entrambi in larga misura l’agricoltura. L’obiettivo della parità dei redditi, della sicurezza sociale, delle condizioni di vita è nostro impego essenziale verso di esso muoviamo con coerenza e tenacia, anche se il nostro senso di responsabilità c’impedisce di promettere che esso sarà raggiunto in un tempo estremamente breve.</p><p class="paragraph" data-counter="4" id="p-4">Il confronto poi tra l’agricoltura italiana e le altre della <span about="https://w3id.org/moro/enoam/data/132268/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">comunità</span> dei Sei è certo severo; esso pone dei problemi, mentre vengono assicurate d’altra parte non irrilevanti e giuste tutele. Proprio in questi giorni il nostro <span about="https://w3id.org/moro/enoam/data/132268/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/franco-restivo" typeof="deo:Reference">ministro della Agricoltura</span><sup><a href="#curatornote-2" id="curatornote-ref-2">[2]</a></sup> lavora a <span about="https://w3id.org/moro/enoam/data/132268/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/bruxelles" typeof="deo:Reference">Bruxelles</span>, avendo presenti i legittimi interessi italiani insieme con le ragioni della <span about="https://w3id.org/moro/enoam/data/132268/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">comunità</span> che abbiamo prescelto come un sicuro arricchimento, in prospettiva, della vita italiana in ogni campo.</p><p class="paragraph" data-counter="5" id="p-5">Il presidente del Consiglio ha poi ricordato come scelte di libertà abbiano caratterizzato in tutti questi anni la politica italiana. Esse restano fondamentali. A questa esigenza di difendere ed approfondire la libertà e di consolidare le istituzioni democratiche ha obbedito anche la comune determinazione di effettuare una svolta nell’andamento tradizionale della politica italiana. La forza delle cose, le imperiose richieste di una società democratica, per un verso più matura e civile, per un altro più esigente ed impaziente, una realtà storica che era nostro dovere interpretare e accoglie hanno sospinto ad un incontro della <span about="https://w3id.org/moro/enoam/data/132268/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span> con partiti di diversa ispirazione e di altra tradizione<sup><a href="#curatornote-3" id="curatornote-ref-3">[3]</a></sup>. Vi è chi ha temuto per la libertà; ma io posso dire che essa non è mai stata in discussione e non ha mai corso rischi. Il confronto delle idee ed aspirazioni è stato talvolta e potrà essere ancora difficile. Ma proprio l’amore di libertà ha sollecitato l’incontro e lo ha reso, per ciò stesso, fecondo per la democrazia italiana. È in vista appunto di una opportuna e nuova articolazione sociale nel segno della libertà che il Governo ha rilanciato la intuizione regionalistica così com’è espressa nella Costituzione e si trova nelle aspirazioni dei partiti che costituiscono il governo.</p><p class="paragraph" data-counter="6" id="p-6">È questo uno sforzo per dare una risposta nuova ad una nuova società democratica. Certo aspetti positivi e possibili aspetti negativi sono stati soppesati nella loro portata; i rischi, dei quali si parla, sono stati tutti valutati. Si è concluso che i dati positivi prevalgono e si è perciò proceduto innanzi sia pure con cautela. Infatti dovrà essere elaborata una seria legge finanziaria, mentre un apposito comitato esaminerà a giorni i problemi relativi ai rapporti della Regione con le strutture dello Stato e le altre autonomie, sì da evitare duplicazioni di costi e di funzioni.</p><p class="paragraph" data-counter="7" id="p-7">Ma abbiamo creduto fosse nostro dovere concludere questa legislatura con l’approvazione della legge elettorale per le Regioni quale espressione di un forte impegno politico, pari, per solidità e fermezza, agli impegni fondamentali che questo Governo ha assunto.</p><p class="paragraph" data-counter="8" id="p-8">Ebbene, il nostro cammino è intralciato da un esercito cavilloso dei diritti che il regolamento assicura, e giustamente assicura, alle minoranze. Ad esse compete infatti di controllare, di illuminare, di dissuadere, di proporre. Non sembra tuttavia che tutto questo possa trasformarsi in un diritto ad impedire che la maggioranza operi secondo il mandato ricevuto. In questa situazione noi andiamo avanti con tenacia, pazienza e doverosa considerazione delle posizioni delle minoranze dissenzienti. Anche alla maggioranza non può non essere consentito di applicare alla lettera il regolamento, per evitare la paralisi dell’attività parlamentare.</p><p class="paragraph" data-counter="9" id="p-9">Andiamo avanti con il fermo proposto di portare alla approvazione questa come ogni legge qualificante per questo Governo. E crediamo di poter pensare che la meta, perseguita con tanta fatica, non è poi ormai lontana. Se essa lo fosse, davvero si dovrebbe temere per la funzionalità delle istituzioni parlamentari, che sono fondamento della libertà nel nostro Paese. Ma così non è.</p><p class="paragraph" data-counter="10" id="p-10">Vorrei aggiungere ancora, ha proseguito il presidente del Consiglio, che andiamo avanti con perfetta autonomia secondo le intuizioni e i propositi del Governo che sono a tutti chiari. Non voglio esprimere giudizi sui motivi che ispirano occasionali convergenze. Dirò solo cose che esse non toccano in nessun modo quella delimitazione ed autosufficienza della maggioranza, sulle quali si è costituito questo governo.</p><p class="paragraph" data-counter="11" id="p-11">Il nostro procedere lineare e tranquillo, nell’ambito di una stabilità politica che non può non essere apprezzata dal popolo italiano, non impedisce il naturale movimento ed il vivo emergere di istanze rinnovatrici e di progresso. Anche su queste conquiste sono basate le istituzioni democratiche del nostro paese.</p><ol id="curatorNotes"><li about="https://w3id.org/moro/enoam/data/132268/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Paolo Bonomi (1910-1985), politico democristiano, fondatore e presidente della Confederazione degli agricoltori diretti. <a href="#curatornote-ref-1">↑</a></li><li about="https://w3id.org/moro/enoam/data/132268/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Franco Restivo (1911-1976), politico democristiano e allora ministro dell’Agricoltura. <a href="#curatornote-ref-2">↑</a></li><li about="https://w3id.org/moro/enoam/data/132268/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’apertura al Partito socialista e alla nascita dei governi di centrosinistra. <a href="#curatornote-ref-3">↑</a></li></ol></body></html>