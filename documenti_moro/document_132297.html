<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.297" name="dcterms.relation"/><meta content="10.48678/unibo/aldomoro1.3.2.297" name="dcterms.identifier"/><meta content="Moro, Aldo, [Discorso tenuto a Firenze in occasione della campagna elettorale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.297." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto a Firenze in occasione della campagna elettorale</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/><meta about="https://w3id.org/moro/enoam/data/valle-d-aosta" typeof="dcterms:Location"/><meta about="https://w3id.org/moro/enoam/data/valle-d-aosta" content="Val d'Aosta" property="rdfs:label"/><meta about="https://w3id.org/moro/enoam/data/valle-d-aosta" property="owl:sameAs" resource="http://www.wikidata.org/entity/Q1222"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Firenze in occasione della campagna elettorale </h1><p class="paragraph" data-counter="1" id="p-1">Nonostante alcune polemiche interne delle quali le punte più accese potrebbero e dovrebbero ora attenuarsi in una valutazione responsabile degli interessi del Paese, la coalizione di governo continua ad indicare l'indirizzo di fondo della politica italiana, la condizione della stabilità ed operosità desiderate dal nostro popolo. La polemica verte infatti o sul modo secondo il quale essa è stata realizzata o sull'apporto ed il peso delle forze che hanno contribuito a costituirla ed a farla vivere. Ma se i partiti si sono incontrati, se hanno continuato a ritrovarsi per molti anni, superando difficoltà, dissapori e tentazioni di dissociazione, se esprimono tuttora analoghi propositi e previsioni per l'avvenire, è segno che essi hanno sentito e continuano a sentire una comune responsabilità e, in definitiva, hanno trovato la possibilità ed apprezzato il modo di assolverla in questa a preferenza di qualsiasi altra posizione politica. Una tale semplice considerazione serve a ridimensionare il peso delle contestazioni ed a valorizzare la coalizione tutta intera e nel suo insieme. Coloro che hanno fatto, com'è noto, questa scelta libera e seria, hanno certo pensato, non solo per una realistica valutazione della consistenza ed articolazione dello schieramento parlamentare, ma per una visione politica, a dare al Paese con la loro collaborazione una garanzia di continuità e fecondità della vita democratica. Se questo è un titolo ed un merito che spetta dunque alla coalizione e che viene prospettato con fiducia al corpo elettorale, è però incontestabile la funzione determinante, acquisita sul piano storico e che non può quindi essere cancellata, della <span about="https://w3id.org/moro/enoam/data/132297/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Essa ha contribuito infatti in modo eminente a salvaguardare le libere istituzioni ed in esse la più viva dialettica politica ed un pluralismo sociale effettivo e non strumentale. </p><p class="paragraph" data-counter="2" id="p-2">Essa ha permesso di configurare una piattaforma politica che costituisca alternativa all'inaccettabile e pericolosa gestione del potere insieme con forze, quale il <span about="https://w3id.org/moro/enoam/data/132297/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, profondamente diverse nella visione della libertà nella società e nello Stato. Essa ha condotto vaste masse popolari ad una politica democratica e di sviluppo sociale, sottraendole alla tentazione, sempre possibile, della involuzione reazionaria. Il suo costruttivo equilibrio si è espresso e si esprime nell'evitare l'ipoteca delle forze estreme nella politica italiana con un risultato finora soddisfacente e tanto più in quanto consente un ordinato progredire della vita democratica a livelli sempre più alti e significativi. Chi non voglia essere un cattivo storico o un cattivo politico deve pur sempre cercare d'immaginare, specie in un momento decisivo come questo, che cosa sarebbe potuto accadere nel corso della faticosa vicenda storica di più di vent'anni in presenza di un diverso assetto politico e che cosa potrebbe ancora accadere, se non vi fossero le garanzie offerte dalla <span about="https://w3id.org/moro/enoam/data/132297/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e dalla coalizione politica che essa ha consapevolmente voluto. Sono garanzie queste che non hanno, e non hanno quindi bisogno di perdere, un significato statico e difensivo. Sono esse le condizioni di libertà nelle quali s'incanala e si compone l'impetuoso sviluppo umano e sociale proprio della nostra epoca, senza che esso rischi di esaurirsi per egoismo individualistico e senza che approdi, sostanzialmente rinnegandosi, in un collettivismo mortificante il valore della persona. È per questa intrinseca validità che un tale indirizzo appare insostituibile e si prospetta rassicurante e ricco di avvenire al corpo elettorale.</p><p class="paragraph" data-counter="3" id="p-3"> Così è stato in Val d'<span about="https://w3id.org/moro/enoam/data/132297/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/valle-d-aosta" typeof="deo:Reference">Aosta</span>, dove l'elettorato ha punito la prepotenza e l'opportunismo del <span about="https://w3id.org/moro/enoam/data/132297/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> e del suo disordinato ed inquieto alleato<sup><a href="#curatornote-1" id="curatornote-ref-1">[1]</a></sup>. Si vede ora chi abbia menomato e chi difeso l'autonomia di quella regione. Questa formula naturalmente è tuttora suscettibile di vedere arricchito il suo significato ed approfondito il suo contenuto. Se non altro nuovi e grandi problemi sollecitano penetrazioni, inventiva, serietà e risolutezza Ma non possono essere mai dimenticati, nei bilanci e nelle previsioni, i dati reali della situazione e le condizioni che essa pone, ed alle quali nessuno potrebbe sfuggire, per l'attuazione, anche se purtroppo più lenta in confronto alle generose aspirazioni, degli ideali di dignità, di giustizia e di pace che sollecitano con un forte impulso oggi l'<span about="https://w3id.org/moro/enoam/data/132297/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed il mondo. Liberarsi di queste condizioni, respingere il realismo in nome dell'ideale è impossibile e vano o che si tratti di accrescere la ricchezza, promuovere la giustizia, assicurare lo sviluppo o che si tratti di servire la causa della pace, Questi sono i traguardi dell'umanità e perciò i nostri traguardi. La nostra politica è sprigionare dai dati della realtà il più rapido e veloce ritmo evolutivo e lo sarà, speriamo, in modo sempre più efficace in avvenire. </p><ol id="curatorNotes"><li about="https://w3id.org/moro/enoam/data/132297/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla consultazione elettorale per il rinnovo del Consiglio regionale valdostano del 21 aprile 1968. Alle urne, infatti, la Dc prese oltre il 37% di voti: una percentuale pari a quella del Pci e dell’Union Valdotaine (il «disordinato ed inquieto alleato» cui Moro si riferisce) messi insieme. <a href="#curatornote-ref-1">↑</a></li></ol></body></html>