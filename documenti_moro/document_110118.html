<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ fabio: http://purl.org/spar/fabio/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.1.0.118" name="dcterms.relation"/><meta content="10.48678/unibo/aldomoro1.1.0.118" name="dcterms.identifier"/><meta content="Moro, Aldo, Antifascismo e postfascismo, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 1, Gli anni giovanili (1932-1946), a cura di Gaetano Crociata e Paolo Trionfini, edizione e nota storico-critica di Tiziano Torresi, Bologna, Università di Bologna, 2021. DOI: https://doi.org/10.48678/unibo/aldomoro1.1.0.118." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Gli anni giovanili (1932-1946), 2021" name="description"/><title>Antifascismo e postfascismo</title>
<div id="mentionMeta"><meta about="https://w3id.org/moro/enoam/data/carlo-rosselli" typeof="foaf:Person"/><meta about="https://w3id.org/moro/enoam/data/carlo-rosselli" content="Carlo Rosselli" property="rdfs:label"/><meta about="https://w3id.org/moro/enoam/data/carlo-rosselli" property="owl:sameAs" resource="http://www.wikidata.org/entity/Q611927"/><meta about="https://w3id.org/moro/enoam/data/carlo-rosselli" content="carlo-rosselli" property="wdt:P1986"/><meta about="https://w3id.org/moro/enoam/data/carlo-rosselli" content="Rosselli, Carlo" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>
<div id="referenceMeta">
<meta about="https://w3id.org/moro/enoam/data/c-rosselli-scritti-politici-e-autobiografici-1944" typeof="fabio:Expression"/><meta about="https://w3id.org/moro/enoam/data/c-rosselli-scritti-politici-e-autobiografici-1944" content="C. Rosselli, Scritti politici e autobiografici, con prefazione di Gaetano Salvemini, Napoli, Editrice Polis, 1944." property="dcterms:bibliographicCitation"/></div>
<div id="footnoteMeta"><meta about="https://w3id.org/moro/enoam/data/tiziano-torresi" typeof="foaf:Person"/><meta about="https://w3id.org/moro/enoam/data/tiziano-torresi" content="Tiziano Torresi" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/ biro: http://purl.org/spar/biro/"><h1>Antifascismo e postfascismo</h1><p class="paragraph" data-counter="1" id="p-1">Gli scritti politici ed autobiografici di <span about="https://w3id.org/moro/enoam/data/110118/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/carlo-rosselli" typeof="deo:Reference">Carlo Rosselli</span><sup><a href="#curatornote-1" id="curatornote-ref-1">[1]</a></sup> sono interessante documento di stati d’animo che gli italiani d’oggi, i quali si proclamano pressoché tutti antifascisti, dovrebbero attentamente considerare<sup><a href="#curatornote-2" id="curatornote-ref-2">[2]</a></sup>. Perché in quelle pagine si distingue antifascismo da antifascismo e si fa il tentativo d’una costruzione salda e positiva, la quale, se pure non riesce del tutto, svela almeno un’ardita esigenza critica che invece si coglie assai di rado nelle pesanti ed inconsistenti manifestazioni politiche alle quali abbiamo assistito in questo anno di libertà.</p><p class="paragraph" data-counter="2" id="p-2"><span about="https://w3id.org/moro/enoam/data/110118/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/carlo-rosselli" typeof="deo:Reference">Rosselli</span> dimostra la fiacchezza inconsistente e vuota delle opposizioni aventiniane, le quali si riproducono oggi, con le stesse caratteristiche, quali correnti politiche che hanno il potere in <span about="https://w3id.org/moro/enoam/data/110118/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>.</p><p class="paragraph" data-counter="3" id="p-3"><span about="https://w3id.org/moro/enoam/data/110118/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/carlo-rosselli" typeof="deo:Reference">Rosselli</span> dimostra ancora che l’antifascismo non può essere cosa semplice e superficiale, perché il fascismo è, nella sua paurosa negatività, un fenomeno grandioso, che, esaurite le migliori risorse dello spirito umano, paralizza tutta la vita sociale con una mistica antiumana, immobilizzatrice, travolgitrice dei veri valori, avente però una forza di allettamento veramente eccezionale.</p><p class="paragraph" data-counter="4" id="p-4">Così è posto un problema di responsabilità, la quale, se era grave al tempo in cui <span about="https://w3id.org/moro/enoam/data/110118/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/carlo-rosselli" typeof="deo:Reference">Rosselli</span> scriveva, tanto più è grave oggi, quando all’antifascismo sono offerte tutte le possibilità ed esso ha il dovere di essere, al di là della piccola polemica e del disappunto meschino, l’<span about="https://w3id.org/moro/enoam/data/110118/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. La quale ha eroso il fascismo ai suoi fondamenti, togliendo ad esso serietà e credito ed ora si trova ad avere, per la ricorrente vuotezza della ideologia antifascista, poco o nulla da sostituire a quello che ha distrutto in un desiderio di vita migliore.</p><p class="paragraph" data-counter="5" id="p-5">Questa responsabilità è responsabilità per una scelta che gli italiani debbono fare, tra un antifascismo formale e vuoto ed uno sostanziale e costruttivo; anzi, come dice <span about="https://w3id.org/moro/enoam/data/110118/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/carlo-rosselli" typeof="deo:Reference">Rosselli</span>, tra un antifascismo ed un postfascismo, il quale ultimo sia un fenomeno capace di capire e perciò veramente e sostanzialmente superare il suo termine opposto. Siamo d’accordo che in regime democratico, e cioè di convinzioni generali e di generali responsabili partecipazioni, a questo libero atto di scelta, che decide dell’avvenire dell’<span about="https://w3id.org/moro/enoam/data/110118/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> e del mondo, debbano essere chiamati tutti, i quali sono membri coscienti della collettività. Ma questo lavoro va preparato ed aiutato da quelle élites politiche che il mondo della cultura deve sapere esprimere da sé, soprattutto nei grandi momenti della storia e più che mai in regime di libertà, la quale non dev’essere intesa come livellamento, ma come assunzione di tutte le responsabilità adeguate alle competenze di ciascuno.</p><p class="paragraph" data-counter="6" id="p-6">Queste élites hanno il dovere innanzi tutto di studiare i problemi politici, sociali e morali che le rivoluzioni del nostro tempo hanno sollevato. Il loro compito è di cultura e, correlativamente, al mondo della cultura, che è il solo competente, deve essere offerta la possibilità di assolvere la sua altissima funzione chiarificatrice.</p><p class="paragraph" data-counter="7" id="p-7">Ancora, le élites devono abbandonare i loro egoismi chiusi o anche solo quelle forme che le tengono lontane dalle altre classi sociali, creando quelle gravissime fratture, in <span about="https://w3id.org/moro/enoam/data/110118/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> particolarmente sensibili, tra il mondo del pensiero e quello della umile pratica della vita quotidiana, cioè, in definitiva, il mondo del lavoro. È questa immensa distanza che fa troppe volte apparire inutile o almeno politicamente infeconda l’opera della cultura, la quale invece, avendo elaborato sapientemente premesse ideali, esperienze storiche, direttive di azione, è poi incapace di comunicarle, arricchendo di un serio fermento ideale il mondo dell’azione che sembra andare, ancor oggi, alla cieca.</p><p class="paragraph" data-counter="8" id="p-8">Poiché il fascismo fu vivacemente accusato, ed a ragione, di risolversi tutto in un’azione incontrollata, di essere prassi senza teoria, di obbedire a mutevoli esigenze, di far esplodere nella potenza un’irrazionale gioia di vivere, bisogna che per contrasto l’antifascismo comprensivo, che noi vagheggiamo, sia pensoso, misurato, cauto. Esso non dovrà avere, come il fascismo aveva, paura del pensiero, perché il pensiero scopre possibilità e responsabilità infinite che l’uomo veramente coraggioso ed onesto non si attenta pavidamente a rigettare. Il pensiero è, in quanto portatore di verità, intransigente, di quella intransigenza che può talvolta disturbare la minuta, accomodante azione politica.</p><p class="paragraph" data-counter="9" id="p-9">Ma se l’antifascismo vuol costruire, come dice, non per l’attimo che passa, ma per l’umanità, e cioè per l’eterno, si farà della dura intransigenza del pensiero un’arma affilata, prima che contro altri, contro se stesso, per purificarsi ed adeguarsi perennemente alla più grande verità rivelata per un’azione ad essa più coerente e quindi più propriamente umana.</p><p>Mr.</p><ol id="curatorNotes"><li about="https://w3id.org/moro/enoam/data/110118/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> Carlo Alberto Rosselli (1899-1937) giornalista, filosofo e storico antifascista. <a href="#curatornote-ref-1">↑</a></li><li about="https://w3id.org/moro/enoam/data/110118/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/tiziano-torresi" typeof="fabio:Comment"> <span about="https://w3id.org/moro/enoam/data/110118/v1/bibref-0" class="bibref" id="bibref-0" property="biro:references" resource="https://w3id.org/moro/enoam/data/c-rosselli-scritti-politici-e-autobiografici-1944" typeof="biro:BibliographicReference">C. Rosselli, <em>Scritti politici e autobiografici</em>, con prefazione di Gaetano Salvemini, Napoli, Editrice Polis, 1944.</span> <a href="#curatornote-ref-2">↑</a></li></ol></body></html>