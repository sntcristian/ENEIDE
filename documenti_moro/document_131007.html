<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.007" name="dcterms.relation"/><meta content="10.48678/unibo/aldomoro1.3.1.007" name="dcterms.identifier"/><meta content="Moro, Aldo, [Moro parla a Trapani], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.007." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Moro parla a Trapani]</title>
<div id="mentionMeta"><meta about="https://w3id.org/moro/enoam/data/trapani" typeof="dcterms:Location"/><meta about="https://w3id.org/moro/enoam/data/trapani" content="Trapani" property="rdfs:label"/><meta about="https://w3id.org/moro/enoam/data/trapani" property="owl:sameAs" resource="http://www.wikidata.org/entity/Q13664"/><meta about="https://w3id.org/moro/enoam/data/sicilia" typeof="dcterms:Location"/><meta about="https://w3id.org/moro/enoam/data/sicilia" content="Sicilia" property="rdfs:label"/><meta about="https://w3id.org/moro/enoam/data/sicilia" property="owl:sameAs" resource="http://www.wikidata.org/entity/Q1460"/><meta about="https://w3id.org/moro/enoam/data/palermo" typeof="dcterms:Location"/><meta about="https://w3id.org/moro/enoam/data/palermo" content="Palermo" property="rdfs:label"/><meta about="https://w3id.org/moro/enoam/data/palermo" property="owl:sameAs" resource="http://www.wikidata.org/entity/Q2656"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/partito-comunista-italiano" typeof="foaf:Organization"/><meta about="https://w3id.org/moro/enoam/data/partito-comunista-italiano" content="Partito comunista italiano" property="rdfs:label"/><meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Moro parla a Trapani]</h1><p class="paragraph" data-counter="1" id="p-1">Nella mia visita in occasione delle elezioni regionali siciliane<sup><a href="#curatornote-1" id="curatornote-ref-1">[1]</a></sup> ho chiesto di poter venire a <span about="https://w3id.org/moro/enoam/data/131007/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/trapani" typeof="deo:Reference">Trapani</span> per estendere il primo contatto con la <span about="https://w3id.org/moro/enoam/data/131007/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, che, limitato a <span about="https://w3id.org/moro/enoam/data/131007/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/palermo" typeof="deo:Reference">Palermo</span>, sarebbe rimasto un contatto di vertice. Ora invece, l’affermazione che riteniamo indispensabile per la salvezza dei valori democratici nel nostro paese, sta in larga parte nello sforzo di tutti gli oscuri e pazienti sostenitori degli ideali democratici cristiani che operano in ogni punto della periferia. Venendo qui ho voluto innanzi tutto esprimere la riconoscenza fiduciosa del partito nei confronti di tutti voi, e in particolare, scegliendo questo itinerario, ho voluto rendere omaggio agli amici di <span about="https://w3id.org/moro/enoam/data/131007/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/trapani" typeof="deo:Reference">Trapani</span>, che sono i più esposti nella comune battaglia per la <span about="https://w3id.org/moro/enoam/data/131007/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, per voi che avete visto molto da vicino gli effetti dello sconvolgimento che ha subito la vostra isola. La mia presenza qui vuol essere un riconoscimento augurale e affettuoso per chi ha tenuto ferme le posizioni, per chi farà in modo che la <span about="https://w3id.org/moro/enoam/data/131007/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> a <span about="https://w3id.org/moro/enoam/data/131007/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/trapani" typeof="deo:Reference">Trapani</span>, non receda ma avanzi, e conquisti nuove posizioni.</p><p class="paragraph" data-counter="2" id="p-2">Nel valutare la situazione generale, in questo momento, noi non possiamo non fare perno sulla confusa situazione del governo siciliano<sup><a href="#curatornote-2" id="curatornote-ref-2">[2]</a></sup>: noi speriamo, e anzi, per molti segni ormai, abbiamo una fondata fiducia, che si tratti di un episodio che possa rapidamente essere superato. Forse la <span about="https://w3id.org/moro/enoam/data/131007/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> si sente immiserita e costretta in questa polemica: vorrei che potessimo riprendere il nostro cammino senza esser forzati a polemizzare con contraddittori che non sono degni della <span about="https://w3id.org/moro/enoam/data/131007/v1/mention-23" class="mention organization" id="mention-23" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. E dico questo non per orgoglio personale, non per porre raffronti fra le persone, ma per una misura oggettiva delle cose, per la grandezza stessa dell’idea che noi insieme abbiamo portato a servizio del popolo italiano e siciliano.</p><p class="paragraph" data-counter="3" id="p-3">Ma questa polemica non possiamo trascurarla, perché questo episodio ha rappresentato, pur nella sua limitatezza, un momento di pericolo per la <span about="https://w3id.org/moro/enoam/data/131007/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> e per il Paese, che ci obbliga a trarre tutti gli insegnamenti necessari per il domani. Oltre i fatti più clamorosi, vi sono posizioni basilari che dobbiamo costantemente tenere presenti: certo la sopraffazione e il dispetto, tutti i risentimenti personali che pure si possono comprendere se non giustificare, non sono la cosa più importante. Il punto è un altro.</p><p class="paragraph" data-counter="4" id="p-4">Con incredibile superficialità, è stato infranto il fronte unito dei cattolici italiani che operano nella vita politica. Noi speriamo, anzi, siamo quasi certi, che la ferita sia superficiale. Ma non possiamo non ricordare che questa rottura è stata perseguita e condotta innanzi sino in fondo, con una intenzione polemica che tendeva a più gravi e definitive conseguenze: ha così subito una intaccatura, un’opera che è stata perseguita con la tenacia e il sacrificio di tanti.</p><p class="paragraph" data-counter="5" id="p-5">Che cosa ci lega all’idea del cattolicesimo operante in sede politica? Un valore morale e religioso che non possiamo dimenticare, perché tutta la nostra azione civile e politica vuol essere permeata di idealità di ordine morale e religioso. Per questo la rottura ci colpisce in qualche cosa che per noi rappresenta un valore insostituibile.</p><p class="paragraph" data-counter="6" id="p-6">Tutti forse dobbiamo fare un esame di coscienza: e se abbiamo commesso degli errori desideriamo farne ammenda: ma proprio per questa nostra disposizione d’animo, non possiamo dimenticare la responsabilità di tutti coloro che hanno infranto l’unità. In questo modo essi hanno infatti determinato un momento di difficoltà anche sul terreno strettamente civile e politico. Perché questa è la caratteristica della nostra formazione: da un lato c’è l’esigenza e la unità dei cattolici come fatto che interessa direttamente i valori morali e religiosi. Dall’altro vi è la funzione efficace che, in virtù di questa unità, la <span about="https://w3id.org/moro/enoam/data/131007/v1/mention-28" class="mention organization" id="mention-28" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> esercita come unica garanzia di presenza attiva e di azione democratica nel Paese. In Italia non esiste altro cemento unitario per raccogliere tanti consensi, quanti sono necessari per il sostegno della democrazia, se non nel coagulo rappresentato appunto dalla forza morale e dalla ispirazione ideale della <span about="https://w3id.org/moro/enoam/data/131007/v1/mention-24" class="mention organization" id="mention-24" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>. Vedremo altrimenti un frantumarsi progressivo in tutta la vita politica, mentre di fronte ad un cedimento della <span about="https://w3id.org/moro/enoam/data/131007/v1/mention-25" class="mention organization" id="mention-25" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> e della carica ideale dei cattolici animati da idealità democratiche, l’unica forza capace di creare attorno a sé vastità di consensi sarebbe il <span about="https://w3id.org/moro/enoam/data/131007/v1/mention-33" class="mention organization" id="mention-33" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>.</p><p class="paragraph" data-counter="7" id="p-7">Ad una visione umana e cristiana della vita civile, si sostituirebbe una visione disumana e anticristiana; ad una visione complessa ed equilibrata della vita politica e sociale, si contrapporrebbe una visione chiusa ed unilaterale. Questa è la sostanza della battaglia politica che si combatte in <span about="https://w3id.org/moro/enoam/data/131007/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, e nel nostro Paese.</p><p class="paragraph" data-counter="8" id="p-8">È possibile che in futuro si aprano altre alternative, ma per il presente, che è la sola realtà che può stare dinanzi agli occhi dell’uomo politico, l’unica alternativa è questa: o la vittoria della <span about="https://w3id.org/moro/enoam/data/131007/v1/mention-26" class="mention organization" id="mention-26" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, o il progressivo cedimento al <span about="https://w3id.org/moro/enoam/data/131007/v1/mention-34" class="mention organization" id="mention-34" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> e ai suoi alleati.</p><p class="paragraph" data-counter="9" id="p-9">L’esperienza della <span about="https://w3id.org/moro/enoam/data/131007/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> è un insegnamento preciso. Non appena si è determinata la frattura nell’ambito della <span about="https://w3id.org/moro/enoam/data/131007/v1/mention-29" class="mention organization" id="mention-29" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>, si è fatto avanti il <span about="https://w3id.org/moro/enoam/data/131007/v1/mention-35" class="mention organization" id="mention-35" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span> con i suoi alleati di comodo. I socialisti, innanzitutto, gli alleati di sempre. Poi gli alleati di destra, e insieme coloro che conservando il nome cristiano si sono posti al servizio del <span about="https://w3id.org/moro/enoam/data/131007/v1/mention-36" class="mention organization" id="mention-36" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. </p><p class="paragraph" data-counter="10" id="p-10">Non solo dunque c’è stata la frattura, ma anche la conseguenza immediata e logica della frattura: cioè il servizio del comunismo.</p><p class="paragraph" data-counter="11" id="p-11">Noi abbiamo un programma, ma il tema dominante di questa campagna è un tema politico: se ciò è avvenuto sempre, in occasione di ogni competizione amministrativa e ancor più in occasione di ogni battaglia regionale, la preminenza del tema politico in questo momento è indispensabile.</p><p class="paragraph" data-counter="12" id="p-12">Molte cose ci interessano, naturalmente: ci interessa soprattutto che l’autonomia si sviluppi, attraverso nuove norme, attraverso una nuova visione dei rapporti con lo Stato, che si devono equilibrare in una fiduciosa convergenza e non in una necessaria opposizione. Ma più importante di ogni cosa è sbarrare il passo al <span about="https://w3id.org/moro/enoam/data/131007/v1/mention-37" class="mention organization" id="mention-37" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>.</p><p class="paragraph" data-counter="13" id="p-13">Il <span about="https://w3id.org/moro/enoam/data/131007/v1/mention-38" class="mention organization" id="mention-38" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>, infatti, ha creduto di poter teorizzare la operazione Milazzo<sup><a href="#curatornote-3" id="curatornote-ref-3">[3]</a></sup>, di poterla estendere dalla <span about="https://w3id.org/moro/enoam/data/131007/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> a tutto il paese. I comunisti hanno pensato che fosse giunta in <span about="https://w3id.org/moro/enoam/data/131007/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span> la loro ora, ma credo che già siano largamente delusi. Il partito ha tenuto, e ha tenuto bene nelle sue strutture. Neppure una sezione c’è stata che abbia lasciato la casa ospitale della <span about="https://w3id.org/moro/enoam/data/131007/v1/mention-30" class="mention organization" id="mention-30" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>; e anche l’opinione pubblica, che in un primo momento aveva forse creduto ad una operazione limitata, ad una alternativa di carattere locale ed amministrativo, sta aprendo gli occhi su chi sia l’unico vero beneficiario dell’operazione Milazzo. La presenza dei comunisti non è infatti una presenza solo marginale, ma è determinante. Non si tratta di una operazione per la <span about="https://w3id.org/moro/enoam/data/131007/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/sicilia" typeof="deo:Reference">Sicilia</span>, di una operazione autonomista, ma di una operazione comunista.</p><p class="paragraph" data-counter="14" id="p-14">Per questo l’azione capillare del partito e il dibattito dei temi politici devono svolgersi con una larghezza e un impegno senza pari. Noi dobbiamo portare la chiarezza nel popolo siciliano, nessuno deve poter giocare sull’equivoco: dobbiamo riportare dinanzi a tutti l’idea di una <span about="https://w3id.org/moro/enoam/data/131007/v1/mention-31" class="mention organization" id="mention-31" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span> più grande e più forte, come insostituibile pilastro della democrazia nel nostro paese. La nostra azione dovrà creare negli sbandati e negli incerti, quella crisi salutare di coscienza che possa ricostituire l’unità attorno al partito. Noi dobbiamo presentarci come forza viva, come forza di opposizione e di idee che scalzano il potere, nelle forme in cui esso oggi si presenta. I fatti amari a cui abbiamo assistito possono aprire gli occhi a tutti. Allora l’episodio siciliano resterà come un esempio per tutti, della necessità costante della chiarezza, della fedeltà, della compattezza e della vigilanza nei confronti del <span about="https://w3id.org/moro/enoam/data/131007/v1/mention-39" class="mention organization" id="mention-39" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">partito comunista</span>. L’episodio siciliano sarà il campanello d’allarme per consolidare la base della democrazia in Italia.</p><p class="paragraph" data-counter="15" id="p-15">Oggi la <span about="https://w3id.org/moro/enoam/data/131007/v1/mention-27" class="mention organization" id="mention-27" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span> non si sostituisce senza determinare una crisi e un pericolo che investe tutto il paese. Per questo la battaglia siciliana sarà un fatto positivo nella misura in cui saprà conferire nuova forza e nuovo prestigio alla <span about="https://w3id.org/moro/enoam/data/131007/v1/mention-32" class="mention organization" id="mention-32" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">DC</span>. Per questo, la prova che ci attende sarà una riaffermazione della civiltà cristiana e della democrazia, al cui servizio si è posto tutto il nostro partito<sup><a href="#curatornote-4" id="curatornote-ref-4">[4]</a></sup>.</p><ol id="curatorNotes"><li about="https://w3id.org/moro/enoam/data/131007/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Le elezioni per il rinnovo dell’Assemblea regionale siciliana si sarebbero tenute il 7 giugno 1959. <a href="#curatornote-ref-1">↑</a></li><li about="https://w3id.org/moro/enoam/data/131007/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dall’autunno del 1958, la giunta guidata da Silvio Milazzo (1903-1982) si poggiava su una maggioranza ampia e eterogenea, composta da dissidenti della Dc, monarchici, missini, indipendenti di sinistra, socialisti e comunisti. Espulso dalla Dc, Milazzo aveva fondato con un gruppo di scissionisti l’Unione siciliana cristiano-sociale. <a href="#curatornote-ref-2">↑</a></li><li about="https://w3id.org/moro/enoam/data/131007/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Con questa espressione Moro si riferisce al caso specifico della giunta formata da Milazzo nell’autunno del 1958. Più in generale, il termine «milazzismo» sarebbe stato successivamente impiegato per indicare maggioranze eterogenee basate sulla collaborazione tra partiti di destra e di sinistra contro le forze di centro. <a href="#curatornote-ref-3">↑</a></li><li about="https://w3id.org/moro/enoam/data/131007/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Dopo le elezioni del 7 giugno 1959, Silvio Milazzo fu confermato alla guida del governo regionale siciliano potendo contare, come nei mesi precedenti, su una maggioranza eterogenea nella quale, però, non entrò il Msi; la Dc sarebbe rimasta all’opposizione fino al febbraio 1960. <a href="#curatornote-ref-4">↑</a></li></ol></body></html>