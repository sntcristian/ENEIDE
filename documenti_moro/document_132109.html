<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.109" name="dcterms.relation"/><meta content="10.48678/unibo/aldomoro1.3.2.109" name="dcterms.identifier"/><meta content="Moro, Aldo, [Messaggio per il quotidiano Asahi nel XX° anniversario della fine della guerra nel Pacifico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.109." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Messaggio per il quotidiano «Asahi» nel XX° anniversario della fine della guerra nel Pacifico</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giappone" typeof="dcterms:Location"/><meta about="https://w3id.org/moro/enoam/data/giappone" content="Giappone" property="rdfs:label"/><meta about="https://w3id.org/moro/enoam/data/giappone" property="owl:sameAs" resource="http://www.wikidata.org/entity/Q17"/><meta about="https://w3id.org/moro/enoam/data/shiina-etsusaburo" typeof="foaf:Person"/><meta about="https://w3id.org/moro/enoam/data/shiina-etsusaburo" content="Etsusaburo Shiina" property="rdfs:label"/><meta about="https://w3id.org/moro/enoam/data/shiina-etsusaburo" property="owl:sameAs" resource="http://www.wikidata.org/entity/Q509600"/><meta about="https://w3id.org/moro/enoam/data/shiina-etsusaburo" content="Shiina, Etsusaburo" property="skos:prefLabel"/><meta about="https://w3id.org/moro/enoam/data/antonio-segni" typeof="foaf:Person"/><meta about="https://w3id.org/moro/enoam/data/antonio-segni" content="Antonio Segni" property="rdfs:label"/><meta about="https://w3id.org/moro/enoam/data/antonio-segni" property="owl:sameAs" resource="http://www.wikidata.org/entity/Q1240"/><meta about="https://w3id.org/moro/enoam/data/antonio-segni" content="antonio-segni" property="wdt:P1986"/><meta about="https://w3id.org/moro/enoam/data/antonio-segni" content="Segni, Antonio" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Messaggio per il quotidiano «Asahi» nel XX° anniversario della fine della guerra nel Pacifico </h1><p class="paragraph" data-counter="1" id="p-1">Nel salutare la felice iniziativa del quotidiano «Asahi» di dedicare al XX anniversario della fine della guerra nel Pacifico un suo numero speciale, sono lieto di poter aggiungere la voce dell’<span about="https://w3id.org/moro/enoam/data/132109/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> a quella di altri Paesi, nell’esprimere ammirazione e compiacimento per la posizione che il <span about="https://w3id.org/moro/enoam/data/132109/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> ha saputo conquistarsi, in questo dopoguerra, nel campo delle realizzazioni interne e sul piano del prestigio internazionale.</p><p class="paragraph" data-counter="2" id="p-2">La situazione del vostro paese è vista in <span about="https://w3id.org/moro/enoam/data/132109/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con tanta maggiore simpatia in quanto per molti versi abbiamo percorso un analogo cammino. Come voi, abbiamo potuto, con fede e con pazienza, ritrovare in piena dignità il posto che ci compete nella grande e nobile famiglia dei popoli liberi ai quali siamo stretti da alleanze ed amicizie; come voi, abbiamo dovuto ricostruire le nostre case, le nostre industrie, il complesso delle nostre strutture economiche; come voi, abbiamo dedicato e dedichiamo i nostri sforzi alla creazione di una società moderna e dinamica in uno spirito di democrazia e di giustizia sociale, nella quale i nostri popoli possono vivere più felici e liberi.</p><p class="paragraph" data-counter="3" id="p-3">Pace, concordia, collaborazione internazionale: questa è la costellazione ideale nella quale <span about="https://w3id.org/moro/enoam/data/132109/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> e <span about="https://w3id.org/moro/enoam/data/132109/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, Paesi geograficamente così distanti e ciascuno con problemi specifici differenti da risolvere, si ritrovano affini e solidali. Questa solidarietà si manifesta costantemente, nel corso naturale dei nostri rapporti reciproci. Questi ultimi anni hanno visto consolidarsi, in maniera molto promettente, le nostre relazioni sia economiche che culturali. I contatti politici trovano anch’essi il loro terreno naturale di sviluppo sia sul piano bilaterale che nella collaborazione dei due Paesi in seno agli Organismi internazionali, dove spesso i nostri punti di vista e le nostre iniziative si incontrano. La concretezza di questi rapporti ha trovato poi, di recente, una solenne e gradita conferma nella visita ufficiale che il ministro <span about="https://w3id.org/moro/enoam/data/132109/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/shiina-etsusaburo" typeof="deo:Reference">Shiina</span><sup><a href="#curatornote-1" id="curatornote-ref-1">[1]</a></sup>, come fece in <span about="https://w3id.org/moro/enoam/data/132109/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/giappone" typeof="deo:Reference">Giappone</span> l’allora ministro degli Esteri Sen. <span about="https://w3id.org/moro/enoam/data/132109/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/antonio-segni" typeof="deo:Reference">Segni</span>, ha compiuto al nostro Paese. Tutto ciò è per noi motivo di particolare soddisfazione.</p><p class="paragraph" data-counter="4" id="p-4">Né posso trascurare di menzionare che l’<span about="https://w3id.org/moro/enoam/data/132109/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> considera come elementi molto positivi la presenza e l’azione della grande nazione amica nel difficile settore dell’Oriente asiatico. Questa presenza è da noi considerata un importante elemento di equilibrio ed una garanzia che, nell’ambito dei rapporti asiatici, vi sia sempre una valida voce, capace di esprimere, disinteressatamente, le istanze di pace, nella sicurezza e nella giustizia, che debbono animare i popoli di tutti i continenti.</p><ol id="curatorNotes"><li about="https://w3id.org/moro/enoam/data/132109/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla visita in Italia del ministro degli Esteri giapponese Etsasuburo Shiina nel luglio 1965 <a href="#curatornote-ref-1">↑</a></li></ol></body></html>