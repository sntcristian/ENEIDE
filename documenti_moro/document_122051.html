<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.051" name="dcterms.relation"/><meta content="10.48678/unibo/aldomoro1.2.2.051" name="dcterms.identifier"/><meta content="Moro, Aldo, [Sulle modifiche al testo unico delle leggi per l’elezione della Camera dei deputati. Il voto di fiducia], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.051." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulle modifiche al testo unico delle leggi per l’elezione della Camera dei deputati. Il voto di fiducia]</title>
<div id="mentionMeta"><meta about="https://w3id.org/moro/enoam/data/enzo-capalozza" typeof="foaf:Person"/><meta about="https://w3id.org/moro/enoam/data/enzo-capalozza" content="Enzo Capalozza" property="rdfs:label"/><meta about="https://w3id.org/moro/enoam/data/enzo-capalozza" property="owl:sameAs" resource="http://www.wikidata.org/entity/Q3726471"/><meta about="https://w3id.org/moro/enoam/data/enzo-capalozza" content="Capalozza, Enzo" property="skos:prefLabel"/><meta about="https://w3id.org/moro/enoam/data/lucio-mario-luzzatto" typeof="foaf:Person"/><meta about="https://w3id.org/moro/enoam/data/lucio-mario-luzzatto" content="Lucio Mario Luzzatto" property="rdfs:label"/><meta about="https://w3id.org/moro/enoam/data/lucio-mario-luzzatto" property="owl:sameAs" resource="http://www.wikidata.org/entity/Q3838895"/><meta about="https://w3id.org/moro/enoam/data/lucio-mario-luzzatto" content="Luzzatto, Lucio, Mario" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulle modifiche al testo unico delle leggi per l’elezione della Camera dei deputati. Il voto di fiducia]</h1><p class="paragraph" data-counter="1" id="p-1">Noi non riteniamo<sup><a href="#curatornote-1" id="curatornote-ref-1">[1]</a></sup> di potere accettare la proposta avanzata, dai nostri colleghi, perché ci sembra in contraddizione con l’essenza dell’istituto della fiducia richiesta dal Governo su un disegno di legge, così come è stato chiarito nella seduta di ieri sera. In sostanza, la richiesta di fiducia, da parte del Governo comporta la preminenza dell’aspetto politico sull’aspetto tecnico legislativo del provvedimento al quale inerisce la fiducia al Governo. Non è che la Camera, nel momento in cui essa prende la sua decisione di fronte alla richiesta del Governo, dimentichi la sua competenza tecnico-legislativa; ma non vi è dubbio che in quel momento diventa preminente l’aspetto politico della questione e che il provvedimento legislativo è perciò guardato essenzialmente come direttiva politica sulla quale il Governo interroga la Camera. Ed è per queste ragioni che, ovviamente, tale provvedimento appare non modificabile, bensì suscettivo soltanto di essere approvato o respinto dall’Assemblea.</p><p class="paragraph" data-counter="2" id="p-2">Ebbene, in questa fase, data la chiara preminenza dell’aspetto politico sull’aspetto tecnico, non vi è alcuna ragione logica che imponga di sentire in proposito il parere della Commissione; né occorre che la Commissione si riunisca, né che parlino i relatori della Commissione. Ricordino gli onorevoli colleghi che la Commissione in sede referente ha soltanto la funzione preliminare di deliberare il disegno di legge, il quale poi viene esaminato distesamente dall’Assemblea, con la guida discreta della Commissione.</p><p class="paragraph" data-counter="3" id="p-3">Tenuto conto quindi del significato essenzialmente politico della questione di fiducia, non si ritiene necessario da parte nostra un appello alla Commissione; si ritiene sufficiente che qui si svolga una discussione da parte della Camera, la quale metta in luce pregi e difetti del disegno di legge sottoposto al nostro esame, sul quale il Governo ha posto la questione di fiducia, in modo che la Camera sia illuminata nell’atto di dare la sua risposta.</p><p class="paragraph" data-counter="4" id="p-4">Del resto, in via di fatto, io dovrei ricordare che la Commissione ha esaminato il testo legislativo: lo ha esaminato lungamente e su di esso ha riferito attraverso i relatori di maggioranza e di minoranza. Le modifiche proposte furono oggetto di esame anche durante la discussione generale. Io non direi di avere ascoltato parola per parola i lunghi ed elaborati discorsi degli onorevoli <span about="https://w3id.org/moro/enoam/data/122051/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/enzo-capalozza" typeof="deo:Reference">Capalozza</span><sup><a href="#curatornote-2" id="curatornote-ref-2">[2]</a></sup> e <span about="https://w3id.org/moro/enoam/data/122051/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/lucio-mario-luzzatto" typeof="deo:Reference">Luzzatto</span><sup><a href="#curatornote-3" id="curatornote-ref-3">[3]</a></sup>; ma ho proprio l’impressione che essi abbiano considerato, accanto agli aspetti politici della legge, anche l’aspetto tecnico di essa.</p><p class="paragraph" data-counter="5" id="p-5">Sicché si può ben dire che non manca in questo momento alla Camera, nell’atto che essa prende, attraverso una discussione, la sua decisione, il sussidio di illuminazione tecnica, che già si è espresso attraverso il primo esame e poi attraverso la manifestazione di parere da parte della Commissione.</p><ol id="curatorNotes"><li about="https://w3id.org/moro/enoam/data/122051/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alla proposta dell’opposizione di rimandare il testo in Commissione in sede referente, in conseguenza della scelta da parte del governo di porre la fiducia sul disegno di legge in discussione. <a href="#curatornote-ref-1">↑</a></li><li about="https://w3id.org/moro/enoam/data/122051/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Enzo Capalozza (1908-1994), avvocato, politico, deputato nella I legislatura per il gruppo comunista. <a href="#curatornote-ref-2">↑</a></li><li about="https://w3id.org/moro/enoam/data/122051/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Lucio Mario Luzzatto (1913-1986), avvocato, politico, deputato nella I legislatura per il gruppo socialista. <a href="#curatornote-ref-3">↑</a></li></ol></body></html>