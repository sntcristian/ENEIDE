<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.1.020" name="dcterms.relation"/><meta content="10.48678/unibo/aldomoro1.3.1.020" name="dcterms.identifier"/><meta content="Moro, Aldo, [Interventi al convegno sullo sviluppo economico], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, Segretario della DC (1959-1963), a cura di Leopoldo Nuti e Paolo Pombeni, edizione e nota storico-critica di Valentina Casini, Bologna, Università di Bologna, 2021. DOI: https://doi.org/10.48678/unibo/aldomoro1.3.1.020." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Segretario della DC (1959-1963), 2021" name="description"/><title>[Interventi al convegno sullo sviluppo economico]</title>
<div id="mentionMeta"><meta about="https://w3id.org/moro/enoam/data/pasquale-saraceno" typeof="foaf:Person"/><meta about="https://w3id.org/moro/enoam/data/pasquale-saraceno" content="Pasquale Saraceno" property="rdfs:label"/><meta about="https://w3id.org/moro/enoam/data/pasquale-saraceno" property="owl:sameAs" resource="http://www.wikidata.org/entity/Q3897131"/><meta about="https://w3id.org/moro/enoam/data/pasquale-saraceno" content="pasquale-saraceno" property="wdt:P1986"/><meta about="https://w3id.org/moro/enoam/data/pasquale-saraceno" content="Saraceno, Pasquale" property="skos:prefLabel"/><meta about="https://w3id.org/moro/enoam/data/bruno-storti" typeof="foaf:Person"/><meta about="https://w3id.org/moro/enoam/data/bruno-storti" content="Bruno Storti" property="rdfs:label"/><meta about="https://w3id.org/moro/enoam/data/bruno-storti" property="owl:sameAs" resource="http://www.wikidata.org/entity/Q3645933"/><meta about="https://w3id.org/moro/enoam/data/bruno-storti" content="bruno-storti" property="wdt:P1986"/><meta about="https://w3id.org/moro/enoam/data/bruno-storti" content="Storti, Bruno" property="skos:prefLabel"/><meta about="https://w3id.org/moro/enoam/data/benigno-zaccagnini" typeof="foaf:Person"/><meta about="https://w3id.org/moro/enoam/data/benigno-zaccagnini" content="Benigno Zaccagnini" property="rdfs:label"/><meta about="https://w3id.org/moro/enoam/data/benigno-zaccagnini" property="owl:sameAs" resource="http://www.wikidata.org/entity/Q817307"/><meta about="https://w3id.org/moro/enoam/data/benigno-zaccagnini" content="Zaccagnini, Benigno" property="skos:prefLabel"/><meta about="https://w3id.org/moro/enoam/data/giordano-dell-amore" typeof="foaf:Person"/><meta about="https://w3id.org/moro/enoam/data/giordano-dell-amore" content="Giordano Dell’Amore" property="rdfs:label"/><meta about="https://w3id.org/moro/enoam/data/giordano-dell-amore" property="owl:sameAs" resource="http://www.wikidata.org/entity/Q3765154"/><meta about="https://w3id.org/moro/enoam/data/giordano-dell-amore" content="Dell, Amore, Giordano" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/valentina-casini" typeof="foaf:Person"/><meta about="https://w3id.org/moro/enoam/data/valentina-casini" content="Valentina Casini" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title-1">[Interventi al convegno sullo sviluppo economico]</h1><p>[Seduta del 29 settembre 1959]</p><p class="paragraph" data-counter="1" id="p-1">Ringrazio gli intervenuti a questa riunione e spiego, in poche parole, la ragione della convocazione: dovendo affrontare il dibattito congressuale<sup><a href="#curatornote-1" id="curatornote-ref-1">[1]</a></sup> come Segretario del partito, dovrò fare una relazione e dovendo toccare qualche tema, qualche riferimento di carattere economico, abbiamo pensato di pregare alcuni amici, esperti di questi temi o impegnati in attività di governo nei settori fondamentali dell’economia, di venire qui. Questi ultimi, in verità, non sono in molti presenti, perché impegnati in parte fuori Roma e in parte in altre attività. Abbiamo invitato anche un’altra categoria di persone, cioè coloro che hanno una diretta responsabilità nel mondo dei lavoratori e che quindi possono portare qui una sensibilità in rapporto alle impostazioni di temi economici.</p><p class="paragraph" data-counter="2" id="p-2">Ringrazio tutti coloro che sono intervenuti, e vorrei pregare l’amico prof. <span about="https://w3id.org/moro/enoam/data/131020/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span><sup><a href="#curatornote-2" id="curatornote-ref-2">[2]</a></sup> di impostare il tema della discussione. Questo tema può essere considerato duplice: da un lato – ed è forse l’aspetto più rilevante e più impegnativo – il tentativo da parte nostra di indicare le linee di una politica economica di ispirazione cristiana; dall’altra il tentativo di affrontare i problemi che sono proposti dallo sviluppo economico della società italiana. </p><p class="paragraph" data-counter="3" id="p-3">Il primo tema, è certo più arduo e più importante per una indicazione di massima, quale emerge da un congresso che deve approfondire tutte le ragioni ideali e le prospettive di partito. Il secondo non può essere neppure trascurato perché la richiesta del partito è che anche il partito indichi alcune linee essenziali di questo sviluppo. In ogni modo non credo che sia il caso, per il momento, di stabilire minutamente come e in che misura questi due argomenti debbono essere trattati. Credo che possiamo insieme ascoltare la relazione dell’amico <span about="https://w3id.org/moro/enoam/data/131020/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span> che in particolare ha assunto un’alta competenza con i piani economici del governo in rapporto al Piano Vanoni<sup><a href="#curatornote-3" id="curatornote-ref-3">[3]</a></sup>; e poi sentire le opinioni degli amici sulla situazione, sulle prospettive del partito e poi vedremo in che modo, dopo questa riunione, potremo approfondire i vari aspetti dei problemi che emergeranno da questa discussione. Un ringraziamento particolare al prof. <span about="https://w3id.org/moro/enoam/data/131020/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span>.</p><p>[Seduta dell’8 ottobre 1959]</p><p class="paragraph" data-counter="4" id="p-4">Vorrei cercare di riordinare la discussione. Siamo partiti da una mozione d’ordine che tendeva a chiarire l’oggetto immediato della nostra discussione: la determinazione degli argomenti che più potevano interessare ai fini della relazione congressuale. Dovremo forse un po’ porci dei limiti anche per ragioni di tempo, in quanto non avremo altro che la giornata di oggi a disposizione.</p><p class="paragraph" data-counter="5" id="p-5">Mi pare che c’era un primo tema preliminare, quello di carattere ideologico di impostazione, che <span about="https://w3id.org/moro/enoam/data/131020/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span> per primo aveva affrontato e che era stato già oggetto di discussione nelle due precedenti riunioni, il quale in complesso mi pare sia stato riconosciuto di notevole importanza per l’indirizzo politico in generale della relazione.</p><p class="paragraph" data-counter="6" id="p-6">Io mi sono profondamente convinto; ringrazio <span about="https://w3id.org/moro/enoam/data/131020/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span> di aver impostato innanzitutto questo tema. E domando allora, a questo punto: questo tema è stato già trattato ampiamente nelle sedute precedenti, al termine delle quali si erano individuati alcuni punti ulteriori che <span about="https://w3id.org/moro/enoam/data/131020/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span> non ha ancora indicato, che dovevano essere la base per la riunione di oggi. Ora vogliamo, per ordinare la discussione, dire preliminarmente se da parte di coloro che non sono intervenuti nelle discussioni precedenti, c’è qualcosa di particolare da dire su questa impostazione base.</p><p class="paragraph" data-counter="7" id="p-7">Allora, completata, con le opinioni mancanti, la nostra raccolta di idee su questo punto, chiuderemo la discussione e il prof. <span about="https://w3id.org/moro/enoam/data/131020/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/pasquale-saraceno" typeof="deo:Reference">Saraceno</span> esporrà agli altri punti più specifici che erano affiorati, allo scopo di poter poi procedere spediti su questa seconda parte. Quindi se gli amici <span about="https://w3id.org/moro/enoam/data/131020/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/bruno-storti" typeof="deo:Reference">Storti</span><sup><a href="#curatornote-4" id="curatornote-ref-4">[4]</a></sup>, <span about="https://w3id.org/moro/enoam/data/131020/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/benigno-zaccagnini" typeof="deo:Reference">Zaccagnini</span><sup><a href="#curatornote-5" id="curatornote-ref-5">[5]</a></sup> e <span about="https://w3id.org/moro/enoam/data/131020/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/giordano-dell-amore" typeof="deo:Reference">Dell’Amore</span><sup><a href="#curatornote-6" id="curatornote-ref-6">[6]</a></sup> che avevano chiesto la parola, tratteranno questo tema, possono parlare. </p><ol id="curatorNotes"><li about="https://w3id.org/moro/enoam/data/131020/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Il VII Congresso nazionale della Dc si sarebbe svolto a Firenze dal 23 al 28 ottobre 1959. <a href="#curatornote-ref-1">↑</a></li><li about="https://w3id.org/moro/enoam/data/131020/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Pasquale Saraceno (1903-1991), economista e consulente della Dc fino al 1964.  <a href="#curatornote-ref-2">↑</a></li><li about="https://w3id.org/moro/enoam/data/131020/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Schema di sviluppo dell’occupazione e del reddito (1955-1964), mai tradotto in misure concrete di programmazione economica, che prende il nome dall’economista e uomo politico della Dc Ezio Vanoni (1903-1956). <a href="#curatornote-ref-3">↑</a></li><li about="https://w3id.org/moro/enoam/data/131020/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Bruno Storti (1913-1994), segretario generale della Cisl dal 1958 al 1976. <a href="#curatornote-ref-4">↑</a></li><li about="https://w3id.org/moro/enoam/data/131020/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Benigno Zaccagnini (1912-1989), ministro al Lavoro e previdenza sociale. <a href="#curatornote-ref-5">↑</a></li><li about="https://w3id.org/moro/enoam/data/131020/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/valentina-casini" typeof="fabio:Comment"> Giordano Dell’Amore (1902-1981), economista e presidente della Cassa per il Mezzogiorno.  <a href="#curatornote-ref-6">↑</a></li></ol></body></html>