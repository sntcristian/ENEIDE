<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.157" name="dcterms.relation"/><meta content="10.48678/unibo/aldomoro1.4.2.157" name="dcterms.identifier"/><meta content="Moro, Aldo, [Verso le elezioni], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.157." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Verso le elezioni]</title>
<div id="mentionMeta">
<meta about="https://w3id.org/moro/enoam/data/italia" typeof="dcterms:Location"/>
<meta about="https://w3id.org/moro/enoam/data/italia" content="Italia" property="rdfs:label"/>
<meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/>
<meta about="https://w3id.org/moro/enoam/data/friuli" typeof="dcterms:Location"/>
<meta about="https://w3id.org/moro/enoam/data/friuli" content="Friuli" property="rdfs:label"/>
<meta about="https://w3id.org/moro/enoam/data/friuli" property="owl:sameAs" resource="http://www.wikidata.org/entity/Q160570"/>
<meta about="https://w3id.org/moro/enoam/data/forze-armate-italiane" typeof="foaf:Organization"/>
<meta about="https://w3id.org/moro/enoam/data/forze-armate-italiane" content="Forze Armate italiane" property="rdfs:label"/>
<meta about="https://w3id.org/moro/enoam/data/forze-armate-italiane" property="owl:sameAs" resource="http://www.wikidata.org/entity/Q349511"/>
<meta about="https://w3id.org/moro/enoam/data/partito-socialista-italiano" typeof="foaf:Organization"/>
<meta about="https://w3id.org/moro/enoam/data/partito-socialista-italiano" content="Partito Socialista Italiano" property="rdfs:label"/>
<meta about="https://w3id.org/moro/enoam/data/partito-socialista-italiano" property="owl:sameAs" resource="http://www.wikidata.org/entity/Q590750"/>
<meta about="https://w3id.org/moro/enoam/data/democrazia-cristiana" typeof="foaf:Organization"/>
<meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/>
<meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/>
<meta about="https://w3id.org/moro/enoam/data/partito-comunista-italiano" typeof="foaf:Organization"/>
<meta about="https://w3id.org/moro/enoam/data/partito-comunista-italiano" content="Partito Comunista Italiano" property="rdfs:label"/>
<meta about="https://w3id.org/moro/enoam/data/partito-comunista-italiano" property="owl:sameAs" resource="http://www.wikidata.org/entity/Q461886"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Verso le elezioni]
</h1><p class="paragraph" data-counter="1" id="p-1">
 « Comincia un nuovo ciclo di trasmissioni che consentiranno ai partiti, i quali sono stati presenti nella legislatura che si sta concludendo, di fare un bilancio di questi anni.
</p><p class="paragraph" data-counter="2" id="p-2">
 Nella mia qualità di Presidente del Consiglio dei Ministri prendo la parola per una breve introduzione, al fine di esprimere alcune valutazioni del Governo.
</p><p class="paragraph" data-counter="3" id="p-3">
 C’è innanzitutto una nostra responsabilità istituzionale. Spetta infatti al Governo assicurare l’ordine democratico ed in esso la libera manifestazione di volontà del corpo elettorale. L’
 <span about="https://w3id.org/moro/enoam/data/142157/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 ha una tradizione di larga e pacifica partecipazione dei cittadini al dibattito politico ed alla sua conclusione con il verdetto delle urne.
</p><p class="paragraph" data-counter="4" id="p-4">
 Per anni nessun incidente di rilievo ha turbato le intense giornate della campagna elettorale. Ma vi è ora qualche cosa di nuovo e di negativo. La pratica della violenza, talvolta misteriosa nelle sue origini e nelle sue finalità, è penetrata purtroppo profondamente nella nostra vita sociale.
</p><p class="paragraph" data-counter="5" id="p-5">
 Essa accompagna questi momenti, che dovrebbero essere di attenta riflessione e di sereno giudizio. È evidente che proprio questo si vuole impedire; che s’intende distrarre l’elettorato e distorcerne la volontà in una qualche direzione
 <sup>
<a href="#curatornote-1" id="curatornote-ref-1">
   [1]
  </a>
</sup>
 .
</p><p class="paragraph" data-counter="6" id="p-6">
 Il Governo farà ogni sforzo per garantire l’ordine pubblico sempre ed in ispecie nel corso della campagna elettorale. Ma la difesa è certo meno efficace, quando si sia dinanzi ad una violenza subdola ed articolata. Bisogna intensificare la vigilanza, il che non è solo compito del Governo, ma di tutti i cittadini e delle organizzazioni sindacali. Bisogna, di più, isolare moralmente, e senza alcuna indulgenza, i provocatori ed impedire, con la forza d’animo e la reazione morale e politica, che si verifichi il disorientamento, cui si mira, dell’opinione pubblica.
</p><p class="paragraph" data-counter="7" id="p-7">
 C’è poi una ragione particolare che invita il popolo italiano alla compostezza e ad una grande serietà e serenità. Le drammatiche vicende del
 <span about="https://w3id.org/moro/enoam/data/142157/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/friuli" typeof="deo:Reference">
  Friuli
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 , con il tragico bilancio di moltissime vittime, di immani distruzioni, di gravi sconvolgimenti della vita civile, ci colpiscono profondamente e c’impegnano nell’opera di soccorso e di ristabilimento, il più possibile rapido, di umane condizioni di convivenza. Nelle tragedie nazionali dovrebbero esservi lo stimolo alla solidarietà ed all’unità. Le speculazioni di parte e gli eccessi polemici sono in stridente contrasto con la gravità dell’ora che la Patria vive. In nessun caso dovrebbe essere questo un fatto elettorale. Desidero assicurare il Paese che, con il concorso di tutti, con l’intervento di Paesi amici e grazie all’apporto generoso ed efficace delle
 <span about="https://w3id.org/moro/enoam/data/142157/v1/mention-4" class="mention organization" id="mention-4" property="dcterms:references" resource="https://w3id.org/moro/enoam/data/forze-armate-italiane" typeof="deo:Reference">
  Forze Armate
 </span>
 , ogni soccorso viene prestato ed ogni iniziativa è presa per ricondurre gradualmente la situazione alla normalità.
</p><p class="paragraph" data-counter="8" id="p-8">
 È un compito immane, tenuto conto della entità del disastro. Ma non mancheranno né le risorse né l’impegno. Quel che deve essere dato, come espressione di doverosa solidarietà nazionale, sarà dato, offrendo alla Regione ed alle autonomie locali poteri e mezzi per vincere questa grande battaglia. La forza d’animo, la serietà ed il civismo della gente friulana renderanno possibile la rinascita e ne accelereranno i tempi.
</p><p class="paragraph" data-counter="9" id="p-9">
 Tra gli elementi di turbamento non possono essere trascurati quelli inerenti alla situazione economica e monetaria.
</p><p class="paragraph" data-counter="10" id="p-10">
 Qualcuno ha attribuito le difficoltà della lira ad una manovra politica, diretta a mettere in difficoltà il
 <span about="https://w3id.org/moro/enoam/data/142157/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/partito-socialista-italiano" typeof="deo:Reference">
  Partito socialista
 </span>
 che si apprestava a porre termine alla coalizione di centro-sinistra e ad aprire la crisi, dalla quale scaturiscono queste elezioni. L’accusa è tale, per la sua inconsistenza, da meritare appena una smentita. In realtà la situazione economica era da tempo delicata, nel contesto di difficoltà registrabili a livello mondiale. Una certa variazione nei cambi era possibile, ma si è verificata ed aggravata in concomitanza con la crisi politica della quale parlavo innanzi. È per questa ragione che la
 <span about="https://w3id.org/moro/enoam/data/142157/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 ed io personalmente, ben lungi dal rivolgere contro chicchessia le difficoltà dell’economia e della moneta, abbiamo cercato un onorevole accordo di fine legislatura, purché esso non alterasse i ruoli dei partiti, che vedono nel nostro contesto politico il
 <span about="https://w3id.org/moro/enoam/data/142157/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/partito-comunista-italiano" typeof="deo:Reference">
  Partito comunista
 </span>
 all’opposizione. La nostra proposta è stata però respinta e si è giunti, non per nostra volontà, ad elezioni anticipate, tanto più difficili in considerazione della grave situazione del Paese.
</p><p class="paragraph" data-counter="11" id="p-11">
 Abbiamo dovuto allora adottare energiche misure, per salvaguardare il valore reale della nostra moneta, proprio mentre si notano i primi segni di ripresa dell’economia italiana. Ma c’è da domandarsi, quali migliori e più durevoli risultati non avrebbero potuto essere conseguiti, se, evitando la crisi di una politica che ha avuto un suo valore, non si fosse giunti al cimento elettorale. E non vi si fosse giunti in una pesante atmosfera d’incertezza, con tutte le possibili formule politiche messe in discussione, in una tensione che il senso di responsabilità dei partiti dovrebbero sforzarsi di attenuare, come certo si adopererà a fare il Governo.
</p><p class="paragraph" data-counter="12" id="p-12">
 Vi sono dunque elementi d’incertezza, in questa campagna elettorale, più accentuati che non in precedenti circostanze. Si ha la sensazione che saranno prese decisioni estremamente importanti per l’avvenire del Paese. Il mutamento potrebbe non limitarsi ad aggiustamenti, sia pure significativi, ma essere radicale. Per quanto sia deprecabile e da combattere l’allarmismo, che sta dietro i fenomeni monetari di questo periodo, non si può negare il peso che esercitano la imprevedibilità dell’evolvere della situazione e le novità che potrebbero emergere nello schieramento politico. Con troppa facilità, però, trasformando talvolta il desiderio in realtà, si descrive la
 <span about="https://w3id.org/moro/enoam/data/142157/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 come in disfacimento e destinata alla sconfitta. Questo partito ha forti radici popolari ed è ben lungi dall’avere esaurito la sua funzione nella vita nazionale. Esso resta l’asse centrale della democrazia italiana con una indubbia capacità rappresentativa ed una grande forza di coesione sociale.
</p><p class="paragraph" data-counter="13" id="p-13">
 Chi teme le incognite della situazione, non è privo di difesa e di una difesa democratica senza elementi di rigidezza che minaccino di arrestare lo sviluppo sociale e politico in
 <span about="https://w3id.org/moro/enoam/data/142157/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/italia" typeof="deo:Reference">
  Italia
 </span>
 . Anche questa volta tutto è ancora nelle nostre mani. La forte tenuta della
 <span about="https://w3id.org/moro/enoam/data/142157/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 sarà sufficiente ad offrire un dato di continuità e di sicurezza, la cui temuta mancanza agita profondamente oggi la politica italiana. Si può sperare che non siano messe in forse le grandi scelte di politica interna ed internazionale che hanno caratterizzato questo trentennio e l’autentico pluralismo economico e politico della nostra società. Un confronto democratico sarà sempre possibile e desiderabile. Il rapporto con altre forze politiche, alle quali siamo stati legati in modo significativo, sarà per la
 <span about="https://w3id.org/moro/enoam/data/142157/v1/mention-9" class="mention organization" id="mention-9" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">
  Democrazia Cristiana
 </span>
 intenso come per il passato. Purché la forza centrale dello schieramento non sia messa in discussione, in quest’ora decisiva, nella sua insostituibile funzione, non si può dire che l’avvenire del nostro Paese sia privo di prospettive positive. C’è da continuare, con spirito aperto e con piena consapevolezza di tutto quello che c’è di nuovo nella società italiana, quello sviluppo sociale, quel dialogo politico, quell’impegno democratico, i quali hanno contrassegnato decenni di fondamentali conquiste di libertà e di giustizia del popolo italiano ».
</p><ol id="curatorNotes">
<li about="https://w3id.org/moro/enoam/data/142157/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Soprattutto a Milano a fine aprile si erano verificati scontri ripetuti e l’uccisione di Enrico Pedenovi, consigliere provinciale del Msi, a opera di un commando dell’organizzazione terroristica di estrema sinistra Prima Linea.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142157/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce al devastante terremoto che aveva colpito il
   
    Friuli
   
   il 6 maggio precedente.
   <a href="#curatornote-ref-2">
    ↑
   </a>

</li>
</ol></body></html>