<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.287" name="dcterms.relation"/><meta content="10.48678/unibo/aldomoro1.3.2.287" name="dcterms.identifier"/><meta content="Moro, Aldo, 287. Intervento tenuto al Senato sulla vicenda del Sifar, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.287." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Intervento tenuto al Senato sulla vicenda del Sifar</title>
<div id="mentionMeta"><meta about="https://w3id.org/moro/enoam/data/giovanni-de-lorenzo" typeof="foaf:Person"/><meta about="https://w3id.org/moro/enoam/data/giovanni-de-lorenzo" content="Giovanni De Lorenzo" property="rdfs:label"/><meta about="https://w3id.org/moro/enoam/data/giovanni-de-lorenzo" property="owl:sameAs" resource="http://www.wikidata.org/entity/Q1526046"/><meta about="https://w3id.org/moro/enoam/data/giovanni-de-lorenzo" content="giovanni-de-lorenzo" property="wdt:P1986"/><meta about="https://w3id.org/moro/enoam/data/giovanni-de-lorenzo" content="De, Lorenzo, Giovanni" property="skos:prefLabel"/><meta about="https://w3id.org/moro/enoam/data/luigi-lombardi" typeof="foaf:Person"/><meta about="https://w3id.org/moro/enoam/data/luigi-lombardi" content="Luigi Lombardi" property="rdfs:label"/><meta about="https://w3id.org/moro/enoam/data/luigi-lombardi" property="owl:sameAs" resource="http://www.wikidata.org/entity/Q3839784"/><meta about="https://w3id.org/moro/enoam/data/luigi-lombardi" content="Lombardi, Luigi" property="skos:prefLabel"/><meta about="https://w3id.org/moro/enoam/data/adelio-albarello" typeof="foaf:Person"/><meta about="https://w3id.org/moro/enoam/data/adelio-albarello" content="Adelio Albarello" property="rdfs:label"/><meta about="https://w3id.org/moro/enoam/data/adelio-albarello" property="owl:sameAs" resource="http://www.wikidata.org/entity/Q19655847"/><meta about="https://w3id.org/moro/enoam/data/adelio-albarello" content="Albarello, Adelio" property="skos:prefLabel"/><meta about="https://w3id.org/moro/enoam/data/giorgio-manes" typeof="foaf:Person"/><meta about="https://w3id.org/moro/enoam/data/giorgio-manes" content="Giorgio Manes" property="rdfs:label"/><meta about="https://w3id.org/moro/enoam/data/giorgio-manes" content="Manes, Giorgio" property="skos:prefLabel"/><meta about="https://w3id.org/moro/enoam/data/aldo-beolchini" typeof="foaf:Person"/><meta about="https://w3id.org/moro/enoam/data/aldo-beolchini" content="Aldo Beolchini" property="rdfs:label"/><meta about="https://w3id.org/moro/enoam/data/aldo-beolchini" property="owl:sameAs" resource="http://www.wikidata.org/entity/Q67716775"/><meta about="https://w3id.org/moro/enoam/data/aldo-beolchini" content="Beolchini, Aldo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Intervento tenuto al Senato sulla vicenda del Sifar</h1><p class="paragraph" data-counter="1" id="p-1">La vicenda del SIFAR e quelle del giugno-luglio 1964 hanno formato oggetto di nuove interrogazioni, interpellanze e mozioni e tornano ora all’esame del Senato.</p><p class="paragraph" data-counter="2" id="p-2">Il Governo ha assunto l’impegno di accertare la verità con tutti i mezzi di indagine a sua disposizione e d’informare il Parlamento appena fosse stato possibile; e questo impegno ha mantenuto e continua a mantenere.</p><p class="paragraph" data-counter="3" id="p-3">L’inchiesta sulle deviazioni del SIFAR si è conclusa meno di un anno fa<sup><a href="#curatornote-1" id="curatornote-ref-1">[1]</a></sup> e su di essa è stato riferito e discusso più volte dinanzi ai due rami del Parlamento.</p><p class="paragraph" data-counter="4" id="p-4">Appena conosciuti i risultati dell’inchiesta sono stati adottati provvedimenti gravi e importanti con la revoca del <span about="https://w3id.org/moro/enoam/data/132287/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-de-lorenzo" typeof="deo:Reference">Capo di Stato Maggiore</span> dell’Esercito<sup><a class="" href="#curatornote-2" id="curatornote-ref-2">[2]</a></sup> e il radicale rinnovamento dell’organizzazione e della disciplina del Servizio di sicurezza. In questo modo è stata eliminata una situazione anomala e pericolosa ed è stata da una sicura garanzia contro quegli eccessi che si erano verificati nel passato.</p><p class="paragraph" data-counter="5" id="p-5">È ingiusto negare la validità di questi risultati e affermare che il Governo ha mancato d’informare sugli accertamenti compiuti e di adottare i provvedimenti idonei a riportare ordine nel Servizio di sicurezza.</p><p class="paragraph" data-counter="6" id="p-6">Una volta denunciata e rimossa una situazione irregolare, maturata in un lungo periodo di tempo, era prevedibile che venissero in luce anche altri episodi e aspetti censurabili della passata azione del Servizio, aspetti che durante l’inchiesta <span about="https://w3id.org/moro/enoam/data/132287/v1/mention-19" class="mention person" id="mention-19" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span> erano emersi ancora allo stato d’indizio.</p><p class="paragraph" data-counter="7" id="p-7">Così la pubblicazione da parte di alcune riviste di documenti segreti<sup><a href="#curatornote-3" id="curatornote-ref-3">[3]</a></sup>, indipendentemente dalla valutazione della più che dubbia autenticità di quei documenti, ha fatto sorgere il sospetto che, in occasione delle periodiche e autorizzate distruzioni de documenti di spesa del Servizio di sicurezza, siano state fatte copie fotostatiche di alcuni degli atti di cui era stata ordinata la distruzione e che queste copie siano state poi sottratte all’Ufficio. Per accertare se si sia verificato questo, che costituirebbe un grave illecito, sul quale sta indagando la Magistratura, è in corso una indagine amministrativa; e, ove dovesse risultare che il sospetto è fondato, i responsabili dell’abuso saranno perseguiti col necessario rigore.</p><p class="paragraph" data-counter="8" id="p-8">Nello stesso modo sarà provveduto ogni volta che vengano segnalati o comunque emergano indizi di irregolarità o di abusi.</p><p class="paragraph" data-counter="9" id="p-9">Il Governo, che non ha atteso sollecitazioni esterne per affrontare e denunciare una situazione oscura e ignorata dall’opinione pubblica, adempirà sempre, come ha fatto fin’ora, il dovere di correggere i passati errori e le disfunzioni di questo particolare settore dell’Amministrazione militare. Ma non si può avere la certezza di avere interamente chiarito tutti gli episodi in qualche modo connessi all’attività del SIFAR, né si può pretendere che vengano sanati d’un sol colpo i mali manifestatisi nell’ombra durante alcuni anni. Nessuno strumento d’indagine, per quanto autorevole, potrebbe ricostruire in tutti i suoi particolari l’attività svolta nel passato dal Servizio di sicurezza. Per fortuna, come risulta anche dalla relazione Bolchini, dove non si risparmiano le critiche severe sugli aspetti deteriori dell’attività del SIFAR, le deviazioni rappresentano soltanto un aspetto secondario dell’azione di quel Servizio, le cui strutture essenziali sono rimaste immuni dai mali denunciati.</p><p class="paragraph" data-counter="10" id="p-10">La comprensibile emozione suscitata dalla scoperta dell’attività investigativa abnorme del Servizio di sicurezza ha indotto molti ad attribuire a questa spiacevole vicenda dimensioni e conseguenze certamente molto più vaste del reale.</p><p class="paragraph" data-counter="11" id="p-11">Si è voluta ravvisare l’azione determinante del SIFAR anche in episodi e fatti nei quali il Servizio di sicurezza è stato del tutto estraneo o ha avuto una parte secondaria. Questo modo di alterare le proporzioni de fatti accaduti, sebbene sia spiegabile, non può dare utili risultati e deve cedere a una più severa valutazione della realtà.</p><p class="paragraph" data-counter="12" id="p-12">In relazione ai fatti della primavera-estate 1964, il S.I.F.A.R. ha avuto un ruolo del tutto marginale e non ha assunto nessuna iniziativa: esso infatti si è limitato a consegnare al Comandante dell’Arma dei carabinieri, che ne aveva fatto richiesta, un elenco di persone ritenute sospette<sup><a href="#curatornote-4" id="curatornote-ref-4">[4]</a></sup>.</p><p class="paragraph" data-counter="13" id="p-13">Anche se lo stesso uomo<sup><a class="" href="#curatornote-5" id="curatornote-ref-5">[5]</a></sup>, che era a capo del S.I.F.A.R. quando si sono manifestate le deviazioni lamentate, avesse compiuto azioni illegittime, egli avrebbe operato questa volta in altra veste, con altri mezzi, in un diverso settore.</p><p class="paragraph" data-counter="14" id="p-14">Per indagare sui fatti del 1964 è stata istituita, come è noto, una nuova commissione, presieduta dal Gen. <span about="https://w3id.org/moro/enoam/data/132287/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/luigi-lombardi" typeof="deo:Reference">Lombardi</span><sup><a href="#curatornote-6" id="curatornote-ref-6">[6]</a></sup>.</p><p class="paragraph" data-counter="15" id="p-15">L’amministrazione non ha atteso la conclusione del giudizio penale per accertare se si erano manifestate azioni irregolari nell’ambito della propria organizzazione. La commissione ha già iniziato la propria opera con molta alacrità e potrà ora continuarla con ritmo più intenso interrogando tutti gli ufficiali implicati in quelle vicende, che sono stati sentiti nel processo penale.</p><p class="paragraph" data-counter="16" id="p-16">La recente sentenza del Tribunale di Roma, che ha condannato i giornalisti de “L’Espresso” querelati dal Gen. <span about="https://w3id.org/moro/enoam/data/132287/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giovanni-de-lorenzo" typeof="deo:Reference">De Lorenzo</span> ha riacceso le polemiche sulla interpretazione dei fatti del 1964<sup><a href="#curatornote-7" id="curatornote-ref-7">[7]</a></sup>. Sono state rivolte al Governo gravi accuse, espresse o implicite nella mozione del Sen. <span about="https://w3id.org/moro/enoam/data/132287/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/adelio-albarello" typeof="deo:Reference">Albarello</span> e in altre interrogazioni. Si è detto che il Governo ha ostacolato la difesa degli imputati e intralciato il corso della giustizia, sottraendo le prove necessarie per una retta decisione con un’applicazione troppo estesa del segreto militare. </p><p class="paragraph" data-counter="17" id="p-17">Queste accuse non reggono di fronte a una considerazione serena delle cose. </p><p class="paragraph" data-counter="18" id="p-18">Per conoscere le ragioni che hanno determinato la decisione del Tribunale, è necessario attendere la motivazione della sentenza; ma fin d’ora si può affermare che le illazioni fatte da alcuni circa le cause che avrebbero determinato quella pronuncia, non hanno fondamento logico.</p><p class="paragraph" data-counter="19" id="p-19">Nel nostro ordinamento, il dubbio sulla sussistenza dei fatti rilevanti per il giudizio penale, si deve risolvere a favore dell’imputato; e quindi, se si fosse ritenuto che era mancata ai giornalisti de “L’Espresso” la possibilità di dimostrare la veridicità delle loro affermazioni, essi avrebbero dovuto essere assolti per mancanza o insufficienza di prove. Invece i giudici hanno evidentemente ritenuto che gli imputati hanno avuto la possibilità di ricercare e di ottenere la prova del loro assunto, ma non sono riusciti in concreto a raggiungerla, perché la realtà è stata diversa da quella da essi rappresentata.</p><p class="paragraph" data-counter="20" id="p-20">Naturalmente questa è soltanto l’interpretazione logica che allo stato degli atti può essere data alla sentenza, l’interpretazione che non implica nessun giudizio sul merito della controversia ancora all’esame dei magistrati. Il giudici di appello, che è stato ora adito dagli imputati, dovrà giudicare anche sulla legittimità e sulla sufficienza del procedimento istruttorio di primo grado e potrebbe ancora ordinare la riapertura dell’istruttoria e l’esibizione di nuovi documenti, ove ritenesse che è mancata la possibilità di fornire una congrua prova dei fatti controversi.</p><p class="paragraph" data-counter="21" id="p-21">Ma, a parte ogni previsione che si possa fare in via di astratta ipotesi sull’ulteriore svolgimento del processo è da dire che il Governo non ha posto nessun ostacolo alla esplicazione del diritto di difesa.</p><p class="paragraph" data-counter="22" id="p-22">I testimoni uditi durante il processo hanno avuto assoluta libertà di deporre, perché nessuno è intervenuto neppure a ricordare ad essi i limiti derivanti dalle norme della legge, per evitare che anche quel semplice richiamo potesse essere interpretato come una interferenza o una larvata inibizione. Proprio per questo è stata rivolta da altre parti l’accusa di aver consentito una sconveniente divulgazione di notizie riservate e segrete. In realtà il Governo ha mantenuto un rigoroso riserbo, per consentire che tutti coloro che erano a conoscenza dei fatti controversi, potessero testimoniare con tranquilla convenienza e per giungere così a fare piena luce sulla realtà di quanto è accaduto nel giugno-luglio 1964.</p><p class="paragraph" data-counter="23" id="p-23">Il rapporto del Gen. <span about="https://w3id.org/moro/enoam/data/132287/v1/mention-12" class="mention person" id="mention-12" property="dcterms:references" resource="https://w3id.org/moro/enoam/data/giorgio-manes" typeof="deo:Reference">Manes</span><sup><a href="#curatornote-8" id="curatornote-ref-8">[8]</a></sup> è stato esibito nella sua integrità e soltanto sugli allegati sono state apposte numerose cancellature. Ma quei documenti erano già conosciuti dai giudici e dal pubblico ministero ed è probabile che anche la difesa degli imputati non li abbia ignorati, dal momento che sono stati letti parzialmente dinanzi alla Camera. D’altra parte tutti coloro che hanno reso le dichiarazioni raccolte negli allegati al rapporto <span about="https://w3id.org/moro/enoam/data/132287/v1/mention-13" class="mention person" id="mention-13" property="dcterms:references" resource="https://w3id.org/moro/enoam/data/giorgio-manes" typeof="deo:Reference">Manes</span>, hanno deposto come testi in udienza, riferendo direttamente sugli stessi fatti esposti durante l’inchiesta amministrativa. Non sembra perciò si possa seriamente affermare che le omissioni degli allegati del rapporto <span about="https://w3id.org/moro/enoam/data/132287/v1/mention-14" class="mention person" id="mention-14" property="dcterms:references" resource="https://w3id.org/moro/enoam/data/giorgio-manes" typeof="deo:Reference">Manes</span> abbiamo rappresentato un ostacolo per la difesa degli imputati.</p><p class="paragraph" data-counter="24" id="p-24">Si è voluta attribuire un’influenza determinante anche alle omissioni della relazione <span about="https://w3id.org/moro/enoam/data/132287/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span>, comunicata al Parlamento e alla Magistratura. Ma la Commissione <span about="https://w3id.org/moro/enoam/data/132287/v1/mention-21" class="mention person" id="mention-21" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span>, come si è detto e come è stato ormai molte volte ripetuto, non ha indagato sui fatti degli giugno luglio 1964 e nessun cenno di essi si trova quindi negli atti dell’inchiesta e nelle parti stralciati dalla relazione.</p><p class="paragraph" data-counter="25" id="p-25">I risultati dell’inchiesta <span about="https://w3id.org/moro/enoam/data/132287/v1/mention-22" class="mention person" id="mention-22" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span> potevano avere soltanto una commissione generica e indiretta con i fatti che hanno formato oggetto del recente processo, in quanto potevano lumeggiare talune situazioni ambientali e taluni precedenti idonei a spiegare in qualche modo gli atteggiamenti degli ufficiali implicati nelle vicende dell’estate 1964. Ma, per fornire questi elementi è stata sufficiente la lettura del contenuto essenziale della relazione <span about="https://w3id.org/moro/enoam/data/132287/v1/mention-23" class="mention person" id="mention-23" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span>, dove si descrivono le deviazioni del SIFAR e si esprimono severi giudizi sull’operato di alcuni dirigenti di quel servizio.</p><p class="paragraph" data-counter="26" id="p-26">La tutela del segreto dei fatti, la cui divulgazione potrebbe essere nociva per la sicurezza dello Stato, è un’esigenza essenziale che tutti gli Stati riconoscono e assicurano in diverso modo.</p><p class="paragraph" data-counter="27" id="p-27">Si può forse ammettere che il r.d. 11 luglio 1941, n. 1161, emanato in tempo di guerra, faccia un’elencazione troppo ampia delle materie coperte dal segreto militare e non sia più rispondente alle esigenze della diversa situazione attuale, come è apparso quando di quella legge si è fatta puntuale applicazione per censurare gli allegati del rapporto <span about="https://w3id.org/moro/enoam/data/132287/v1/mention-15" class="mention person" id="mention-15" property="dcterms:references" resource="https://w3id.org/moro/enoam/data/giorgio-manes" typeof="deo:Reference">Manes</span>.</p><p class="paragraph" data-counter="28" id="p-28">Peraltro questa constatazione può indurre il Governo, non già a non applicare la legge vigente, ma se mai a predisporne una nuova. È ora allo studio un progetto che regola diversamente tutta questa materia, sia nella parte sostanziale, vale a dire nella determinazione delle notizie di carattere segreto, sia sotto l’aspetto procedurale, concernente la competenza e il modo di dichiarare segreti un documento o una notizia richiesti dall’Autorità giudiziaria. Oggi questo potere è riservato all’Amministrazione per il motivo che la semplici esibizione nel giudizio che ha carattere pubblico nelle sue fasi essenziali, compromette irrimediabilmente il segreto. Ora che la Costituzione ha istituito una suprema corte regolatrice dei conflitti tra i poteri dello Stato, si potrebbe forse pensare ad affidare a quella Autorità il giudizio sulle riserve della Amministrazione ad esibire un documento, con un procedimento di carattere preliminare e segreto.</p><p class="paragraph" data-counter="29" id="p-29">Questo progetto, ancora allo studio, non potrà essere presentato al Parlamento, ma sarà lasciato in retaggio al Governo futuro, che dovrà affrontare i problemi sollevati dalle presenti esperienze.</p><p class="paragraph" data-counter="30" id="p-30">Il governo si è rigorosamente mantenuto nell’ambito della legge nel dichiarare segreti alcuni documenti relativi a questa delicata vicenda. Esso non ha in alcun modo intralciato il corso della giustizia, verso la quale ha dimostrato anche in questa occasione assoluto rispetto.</p><p class="paragraph" data-counter="31" id="p-31">In realtà il significato e la rilevanza della sentenza recentemente emessa sono stati manifestamenti ampliati e deformati.</p><p class="paragraph" data-counter="32" id="p-32">Si è detto da qualcuno che il Tribunale avrebbe smentito i risultati dell’inchiesta <span about="https://w3id.org/moro/enoam/data/132287/v1/mention-24" class="mention person" id="mention-24" property="dcterms:references" resource="https://w3id.org/moro/enoam/data/aldo-beolchini" typeof="deo:Reference">Beolchini</span> e dichiarato la piena legittimità dell’operato del generale de Lorenzo anche al di fuori dei fatti del giugno-luglio 1964.</p><p class="paragraph" data-counter="33" id="p-33">In realtà il processo penale ha un ambito circoscritto, che comprende il giudizio sulla verità e sul carattere diffamatorio di alcune affermazioni pubblicate da un giornale. La sentenza non può intaccare la validità delle indagini che l’Amministrazione ha compiuto e continua a compiere per accertare che si siano verificati abusi o disfunzioni nell’ambito della propria organizzazione. L’amministrazione è vincolata dal giudicato penale soltanto relativamente alla sussistenza di specifici fatti, ma ha il potere e il dovere di apprezzare in modo autonomo le situazioni che la riguardano, in base a una valutazione discrezionale degli interessi dei quali ne compete la tutela.</p><p class="paragraph" data-counter="34" id="p-34">Ora la Commissione <span about="https://w3id.org/moro/enoam/data/132287/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/luigi-lombardi" typeof="deo:Reference">Lombardi</span> dovrà stabilire se nella primavera-estate 1964 il Comandante generale dell’Arma dei Carabinieri si è mantenuto nell’ambito dei propri poteri ovvero ha esorbitato dal limite della propria competenza, predisponendo quelle misure eccezionali di sicurezza, alle quali soltanto il Governo responsabile può ricorrere nell’ipotesi estrema di un pericolo di sovversione violenta dei poteri costituiti. I risultati dell’inchiesta, della quale si prevede prossima la conclusione, saranno prontamente resi noti al Parlamento.</p><ol id="curatorNotes"><li about="https://w3id.org/moro/enoam/data/132287/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’inchiesta portata avanti dalla Commissione Beolchini, istituita nel gennaio 1967 dal ministro della Difesa Roberto Tremelloni per indagare sulle attività del Servizio informazioni delle Forze Armate (Sifar). I risultati dell’inchiesta sarebbero stati trasmessi dal ministro Tremelloni al Consiglio dei ministri nell’aprile del 1967. Lo stesso ministro avrebbe successivamente riferito alle Camere sull’argomento. <a href="#curatornote-ref-1">↑</a></li><li about="https://w3id.org/moro/enoam/data/132287/v1/curatornote-2" class="" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si trattava di Giovanni De Lorenzo (1907-1973), ex capo del Sifar  tra il 1955 e il 1961, quando il Servizio informazioni delle Forze Armate si fece promotore di una vastissima attività di schedatura di figure politiche, e ideatore del cosiddetto Piano Solo quando era il comandante dell’Arma dei carabinieri. Venne nominato nel febbraio 1966 capo di Stato maggiore dell’Esercito. In seguito all’attività di inchiesta della Commissione Beolchini, il governo revocò l’incarico a De Lorenzo nell’aprile del 1967. <a href="#curatornote-ref-2">↑</a></li><li about="https://w3id.org/moro/enoam/data/132287/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’inchiesta del giornalista Lino Jannuzzi, pubblicata su «L’Espresso» il 14 maggio 1967 con il titolo <em>Complotto al Quirinale</em>, che alludeva alle presunte trame nella primavera-estate del 1964 tra il generale De Lorenzo e il presidente della Repubblica Antonio Segni per elaborare ed eventualmente mettere in atto il cosiddetto Piano Solo. <a href="#curatornote-ref-3">↑</a></li><li about="https://w3id.org/moro/enoam/data/132287/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> In realtà, il cosiddetto Piano Solo, a prescindere dalla sua realizzabilità, prevedeva l’arresto e il confino per un lungo elenco di militanti politici. Si trattava insomma di una vera e propria lista di proscrizione. <a href="#curatornote-ref-4">↑</a></li><li about="https://w3id.org/moro/enoam/data/132287/v1/curatornote-5" class="" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è nuovamente al generale De Lorenzo. <a href="#curatornote-ref-5">↑</a></li><li about="https://w3id.org/moro/enoam/data/132287/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è Luigi Lombardi, generale ed ex comandante dell’Arma dei Carabinieri. Nel gennaio 1968 viene incaricato dal ministro Tremelloni di presiedere una commissione d’inchiesta sul Piano Solo. <a href="#curatornote-ref-6">↑</a></li><li about="https://w3id.org/moro/enoam/data/132287/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla querela per diffamazione mossa nell’ottobre del 1967 dal generale De Lorenzo contro i due giornalisti Lino Jannuzzi, autore dell’inchiesta sul Piano Solo, ed Eugenio Scalfari, in quanto direttore responsabile de «L’Espresso» dove l’inchiesta venne pubblicata. Nonostante la richiesta di assoluzione del pubblico ministero, il tribunale di Primo grado avrebbe condannato Jannuzzi e Scalfari nel marzo 1968. <a href="#curatornote-ref-7">↑</a></li><li about="https://w3id.org/moro/enoam/data/132287/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è all’inchiesta interna all’Arma dei Carabinieri guidata dal generale Giorgio Manes (1906-1969) a partire dal maggio 1967 per accertare in che modo erano avvenute le fughe di notizia che portarono il Piano Solo all’attenzione della stampa. In realtà, Manes avrebbe fatto molto di più, indagando a fondo nelle trame interne all’Arma che condussero al Piano Solo, avvalorando, apparentemente, la tesi che De Lorenzo stesse preparando un colpo di Stato. Le decine di omissis apposti al rapporto Manes in nome del segreto militare (a cui Moro accenna più avanti), così come la morte avvenuta per arresto cardiaco poco prima di una sua deposizione in Parlamento, hanno contribuito ad avvolgere nel mistero il suo rapporto.  <a href="#curatornote-ref-8">↑</a></li></ol></body></html>