<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.062" name="dcterms.relation"/><meta content="10.48678/unibo/aldomoro1.4.1.062" name="dcterms.identifier"/><meta content="Moro, Aldo, Brindisi in occasione della colazione offerta al ministro degli Esteri tunisino Bourghiba, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.062." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>Brindisi in occasione della colazione offerta al ministro degli Esteri tunisino Bourghiba</title>
<div id="mentionMeta"><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/mar-mediterraneo" typeof="dcterms:Location"/><meta about="https://w3id.org/moro/enoam/data/mar-mediterraneo" content="Mediterraneo" property="rdfs:label"/><meta about="https://w3id.org/moro/enoam/data/mar-mediterraneo" property="owl:sameAs" resource="http://www.wikidata.org/entity/Q4918"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/habib-bourguiba-jr" typeof="foaf:Person"/><meta about="https://w3id.org/moro/enoam/data/habib-bourguiba-jr" content="Habib Bourguiba jr." property="rdfs:label"/><meta about="https://w3id.org/moro/enoam/data/habib-bourguiba-jr" property="owl:sameAs" resource="http://www.wikidata.org/entity/Q586623"/><meta about="https://w3id.org/moro/enoam/data/habib-bourguiba-jr" content="Bourguiba, Jean-Claude Habib" property="skos:prefLabel"/><meta about="https://w3id.org/moro/enoam/data/tunisia" typeof="dcterms:Location"/><meta about="https://w3id.org/moro/enoam/data/tunisia" content="Tunisia" property="rdfs:label"/><meta about="https://w3id.org/moro/enoam/data/tunisia" property="owl:sameAs" resource="http://www.wikidata.org/entity/Q948"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/africa" typeof="dcterms:Location"/><meta about="https://w3id.org/moro/enoam/data/africa" content="Africa" property="rdfs:label"/><meta about="https://w3id.org/moro/enoam/data/africa" property="owl:sameAs" resource="http://www.wikidata.org/entity/Q15"/><meta about="https://w3id.org/moro/enoam/data/asia" typeof="dcterms:Location"/><meta about="https://w3id.org/moro/enoam/data/asia" content="Asia" property="rdfs:label"/><meta about="https://w3id.org/moro/enoam/data/asia" property="owl:sameAs" resource="http://www.wikidata.org/entity/Q48"/><meta about="https://w3id.org/moro/enoam/data/suez" typeof="dcterms:Location"/><meta about="https://w3id.org/moro/enoam/data/suez" content="Suez" property="rdfs:label"/><meta about="https://w3id.org/moro/enoam/data/suez" property="owl:sameAs" resource="http://www.wikidata.org/entity/Q134514"/><meta about="https://w3id.org/moro/enoam/data/habib-bourguiba" typeof="foaf:Person"/><meta about="https://w3id.org/moro/enoam/data/habib-bourguiba" content="Habib Bourguiba" property="rdfs:label"/><meta about="https://w3id.org/moro/enoam/data/habib-bourguiba" content="Bourguiba, Habib" property="skos:prefLabel"/><meta about="https://w3id.org/moro/enoam/data/habib-bourguiba" property="owl:sameAs" resource="http://www.wikidata.org/entity/Q643348"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Brindisi in occasione della colazione offerta al ministro degli Esteri tunisino Bourghiba</h1><p class="paragraph" data-counter="1" id="p-1">Al termine dei nostri colloqui così fruttuosi e rispondenti all’atmosfera di sincera amicizia esistente tra i nostri due Paesi, mi consenta di dirLe quanto io sia stato felice di averLa potuta incontrare qui a <span about="https://w3id.org/moro/enoam/data/141062/v1/mention-0" class="mention place" id="mention-0" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>.</p><p class="paragraph" data-counter="2" id="p-2">In questi ultimi tempi avevamo avuto modo di restare in stretto contatto per le vie diplomatiche in relazione agli ultimi sviluppi prodottisi nel <span about="https://w3id.org/moro/enoam/data/141062/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>, ma è stato per me estremamente interessante sentire quanto <span about="https://w3id.org/moro/enoam/data/141062/v1/mention-8" class="mention person" id="mention-8" property="dcterms:references" resource="https://w3id.org/moro/enoam/data/habib-bourguiba-jr" typeof="deo:Reference">Ella</span><sup><sup><a href="#curatornote-1" id="curatornote-ref-1">[1]</a></sup></sup> aveva da dirci per meglio conoscere la Sua valutazione della situazione. E sono stato lieto di dirle quanto amichevole interesse abbia l’<span about="https://w3id.org/moro/enoam/data/141062/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei confronti del Suo Paese.</p><p class="paragraph" data-counter="3" id="p-3">Esiste già tra i nostri due Paesi una stretta e sincera collaborazione nei diversi settori, come sta anche a significare il recente accordo di cooperazione economica e finanziaria con il quale abbiamo voluto partecipare in maniera concrete ai programmi di sviluppo previsti dal vostro piano quadriennale.</p><p class="paragraph" data-counter="4" id="p-4">Con queste e con altre forme di cooperazione, che si andranno completando nel tempo, noi intendiamo dare all’amico popolo tunisino la sensazione della simpatia, dell’interessamento costante dell’<span about="https://w3id.org/moro/enoam/data/141062/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> per la vicina <span about="https://w3id.org/moro/enoam/data/141062/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/tunisia" typeof="deo:Reference">Tunisia</span>.</p><p class="paragraph" data-counter="5" id="p-5"><span about="https://w3id.org/moro/enoam/data/141062/v1/mention-9" class="mention person" id="mention-9" property="dcterms:references" resource="https://w3id.org/moro/enoam/data/habib-bourguiba-jr" typeof="deo:Reference">Ella</span> sa, <span about="https://w3id.org/moro/enoam/data/141062/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/habib-bourguiba-jr" typeof="deo:Reference">Signor Ministro</span>, con quanta fiduciosa comprensione noi seguiamo la politica del Suo Paese e la Sua ansia di voler salvaguardato l’equilibrio e la pace nel <span about="https://w3id.org/moro/enoam/data/141062/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span>.</p><p class="paragraph" data-counter="6" id="p-6">Noi consideriamo il ristabilimento della pace nella regione mediterranea assai importante per la salvaguardia della integrità e stabilità dei Paesi che si affacciano su questo mare e per il loro sviluppo economico e sociale.</p><p class="paragraph" data-counter="7" id="p-7">La posizione geografica occupata dai nostri due Paesi, oltre a favorire una mutua comprensione dei reciproci problemi, ci induce ad operare parallelamente perché nel <span about="https://w3id.org/moro/enoam/data/141062/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> prevalga la concordia e si superino incomprensioni o risentimenti. È altresì nostro comune interesse agire affinché il <span about="https://w3id.org/moro/enoam/data/141062/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/mar-mediterraneo" typeof="deo:Reference">Mediterraneo</span> torni ad essere la principale via di comunicazione tra i Paesi dell’<span about="https://w3id.org/moro/enoam/data/141062/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">Europa</span>, dell’<span about="https://w3id.org/moro/enoam/data/141062/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/africa" typeof="deo:Reference">Africa</span> e dell’<span about="https://w3id.org/moro/enoam/data/141062/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/asia" typeof="deo:Reference">Asia</span>, grazie alla soluzione su basi eque e durature del problema arabo-israeliano che ha portato – tra le altre dolorose conseguenze – alla chiusura del Canale di <span about="https://w3id.org/moro/enoam/data/141062/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/suez" typeof="deo:Reference">Suez</span><sup><sup><a href="#curatornote-2" id="curatornote-ref-2">[2]</a></sup></sup>.</p><p class="paragraph" data-counter="8" id="p-8">È con questo auspicio che levo il bicchiere alla salute personale di Vostra Eccellenza, al benessere ed alla prosperità dell’amico popolo tunisino, ed al suo Presidente, Signor <span about="https://w3id.org/moro/enoam/data/141062/v1/mention-20" class="mention person" id="mention-20" property="dcterms:references" resource="https://w3id.org/moro/enoam/data/habib-bourguiba" typeof="deo:Reference">Habib Bourghiba</span><sup><sup><a href="#curatornote-3" id="curatornote-ref-3">[3]</a></sup></sup>, che ci auguriamo di accogliere presto in <span about="https://w3id.org/moro/enoam/data/141062/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/roma" typeof="deo:Reference">Roma</span>, ospite gradito per testimoniargli l’apprezzamento per la Sua illuminata politica che ha consentito alla <span about="https://w3id.org/moro/enoam/data/141062/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/tunisia" typeof="deo:Reference">Tunisia</span> di avanzare speditamente sulla via del progresso.</p><ol id="curatorNotes"><li about="https://w3id.org/moro/enoam/data/141062/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Habib Bourghiba jr. (1927-2009), figlio del presidente Bourghiba, aveva percorso la carriera diplomatica e dal 1964 era ministro degli Esteri della Tunisia. <a href="#curatornote-ref-1">↑</a></li><li about="https://w3id.org/moro/enoam/data/141062/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Dopo la guerra dei sei giorni del 1967, il Canale di Suez non aveva più riaperto. <a href="#curatornote-ref-2">↑</a></li><li about="https://w3id.org/moro/enoam/data/141062/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Habib Bourghiba (1903-2000), leader dell’indipendenza tunisina, dal 1957 era presidente della Repubblica di Tunisia. <a href="#curatornote-ref-3">↑</a></li></ol></body></html>