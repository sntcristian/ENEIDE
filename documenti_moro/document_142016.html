<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.016" name="dcterms.relation"/><meta content="10.48678/unibo/aldomoro1.4.2.016" name="dcterms.identifier"/><meta content="Moro, Aldo, [Sul conflitto arabo-israeliano], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.016." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Sul conflitto arabo-israeliano]</title>
<div id="mentionMeta"><meta about="https://w3id.org/moro/enoam/data/giovanni-spagnolli" typeof="foaf:Person"/><meta about="https://w3id.org/moro/enoam/data/giovanni-spagnolli" content="Giovanni Spagnolli" property="rdfs:label"/><meta about="https://w3id.org/moro/enoam/data/giovanni-spagnolli" property="owl:sameAs" resource="http://www.wikidata.org/entity/Q180195"/><meta about="https://w3id.org/moro/enoam/data/giovanni-spagnolli" content="Spagnolli, Giovanni" property="skos:prefLabel"/><meta about="https://w3id.org/moro/enoam/data/egitto" typeof="dcterms:Location"/><meta about="https://w3id.org/moro/enoam/data/egitto" content="Egitto" property="rdfs:label"/><meta about="https://w3id.org/moro/enoam/data/egitto" property="owl:sameAs" resource="http://www.wikidata.org/entity/Q79"/><meta about="https://w3id.org/moro/enoam/data/israele" typeof="dcterms:Location"/><meta about="https://w3id.org/moro/enoam/data/israele" content="Israele" property="rdfs:label"/><meta about="https://w3id.org/moro/enoam/data/israele" property="owl:sameAs" resource="http://www.wikidata.org/entity/Q801"/><meta about="https://w3id.org/moro/enoam/data/consiglio-di-sicurezza-delle-nazioni-unite" typeof="foaf:Organization"/><meta about="https://w3id.org/moro/enoam/data/consiglio-di-sicurezza-delle-nazioni-unite" content="Consiglio di sicurezza" property="rdfs:label"/><meta about="https://w3id.org/moro/enoam/data/consiglio-di-sicurezza-delle-nazioni-unite" content="http://www.wikidata.org/entity/Q37470" property="owl:sameAs" resource="http://www.wikidata.org/entity/Q37470"/><meta about="https://w3id.org/moro/enoam/data/giordania" typeof="dcterms:Location"/><meta about="https://w3id.org/moro/enoam/data/giordania" content="Giordania" property="rdfs:label"/><meta about="https://w3id.org/moro/enoam/data/giordania" property="owl:sameAs" resource="http://www.wikidata.org/entity/Q810"/><meta about="https://w3id.org/moro/enoam/data/libano" typeof="dcterms:Location"/><meta about="https://w3id.org/moro/enoam/data/libano" content="Libano" property="rdfs:label"/><meta about="https://w3id.org/moro/enoam/data/libano" property="owl:sameAs" resource="http://www.wikidata.org/entity/Q822"/><meta about="https://w3id.org/moro/enoam/data/gunnar-jarring" typeof="foaf:Person"/><meta about="https://w3id.org/moro/enoam/data/gunnar-jarring" content="Gunnar Jarring" property="rdfs:label"/><meta about="https://w3id.org/moro/enoam/data/gunnar-jarring" property="owl:sameAs" resource="http://www.wikidata.org/entity/Q977052"/><meta about="https://w3id.org/moro/enoam/data/gunnar-jarring" content="Jarring, Gunnar" property="skos:prefLabel"/><meta about="https://w3id.org/moro/enoam/data/william-rogers" typeof="foaf:Person"/><meta about="https://w3id.org/moro/enoam/data/william-rogers" content="William Rogers" property="rdfs:label"/><meta about="https://w3id.org/moro/enoam/data/william-rogers" content="http://www.wikidata.org/entity/Q433180" property="owl:sameAs" resource="http://www.wikidata.org/entity/Q2580395"/><meta about="https://w3id.org/moro/enoam/data/william-rogers" content="Rogers, William" property="skos:prefLabel"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/leonid-il-ic-breznev" typeof="foaf:Person"/><meta about="https://w3id.org/moro/enoam/data/leonid-il-ic-breznev" content="Leonid Breznev" property="rdfs:label"/><meta about="https://w3id.org/moro/enoam/data/leonid-il-ic-breznev" property="owl:sameAs" resource="http://www.wikidata.org/entity/Q765165"/><meta about="https://w3id.org/moro/enoam/data/leonid-il-ic-breznev" content="Breznev, Leonid" property="skos:prefLabel"/><meta about="https://w3id.org/moro/enoam/data/richard-nixon" typeof="foaf:Person"/><meta about="https://w3id.org/moro/enoam/data/richard-nixon" content="Richard Nixon" property="rdfs:label"/><meta about="https://w3id.org/moro/enoam/data/richard-nixon" property="owl:sameAs" resource="http://www.wikidata.org/entity/Q9588"/><meta about="https://w3id.org/moro/enoam/data/richard-nixon" content="Nixon, Richard" property="skos:prefLabel"/><meta about="https://w3id.org/moro/enoam/data/canale-di-suez" typeof="dcterms:Location"/><meta about="https://w3id.org/moro/enoam/data/canale-di-suez" content="Canale di Suez" property="rdfs:label"/><meta about="https://w3id.org/moro/enoam/data/canale-di-suez" property="owl:sameAs" resource="http://www.wikidata.org/entity/Q899"/><meta about="https://w3id.org/moro/enoam/data/giuseppe-lupis" typeof="foaf:Person"/><meta about="https://w3id.org/moro/enoam/data/giuseppe-lupis" content="Giuseppe Lupis" property="rdfs:label"/><meta about="https://w3id.org/moro/enoam/data/giuseppe-lupis" property="owl:sameAs" resource="http://www.wikidata.org/entity/Q3770843"/><meta about="https://w3id.org/moro/enoam/data/giuseppe-lupis" content="Lupis, Giuseppe" property="skos:prefLabel"/><meta about="https://w3id.org/moro/enoam/data/abba-eban" typeof="foaf:Person"/><meta about="https://w3id.org/moro/enoam/data/abba-eban" content="Abba Eban" property="rdfs:label"/><meta about="https://w3id.org/moro/enoam/data/abba-eban" property="owl:sameAs" resource="http://www.wikidata.org/entity/Q305776"/><meta about="https://w3id.org/moro/enoam/data/abba-eban" content="Eban, Abba" property="skos:prefLabel"/><meta about="https://w3id.org/moro/enoam/data/mohammed-hassan-el-zayyat" typeof="foaf:Person"/><meta about="https://w3id.org/moro/enoam/data/mohammed-hassan-el-zayyat" content="Mohammed Hassan El-Zayyat " property="rdfs:label"/><meta about="https://w3id.org/moro/enoam/data/mohammed-hassan-el-zayyat" property="owl:sameAs" resource="http://www.wikidata.org/entity/Q11241394"/><meta about="https://w3id.org/moro/enoam/data/mohammed-hassan-el-zayyat" content="Hassan El-Zayyat, Mohammed" property="skos:prefLabel"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="Nazioni unite" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/kurt-waldheim" typeof="foaf:Person"/><meta about="https://w3id.org/moro/enoam/data/kurt-waldheim" content="Kurt Waldheim" property="rdfs:label"/><meta about="https://w3id.org/moro/enoam/data/kurt-waldheim" property="owl:sameAs" resource="http://www.wikidata.org/entity/Q1260"/><meta about="https://w3id.org/moro/enoam/data/kurt-waldheim" content="Waldheim, Kurt" property="skos:prefLabel"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità economica europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/europa" typeof="dcterms:Location"/><meta about="https://w3id.org/moro/enoam/data/europa" content="Europa" property="rdfs:label"/><meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/><meta about="https://w3id.org/moro/enoam/data/copenaghen" typeof="dcterms:Location"/><meta about="https://w3id.org/moro/enoam/data/copenaghen" content="Copenaghen" property="rdfs:label"/><meta about="https://w3id.org/moro/enoam/data/copenaghen" property="owl:sameAs" resource="http://www.wikidata.org/entity/Q1748"/><meta about="https://w3id.org/moro/enoam/data/damasco" typeof="dcterms:Location"/><meta about="https://w3id.org/moro/enoam/data/damasco" content="Damasco" property="rdfs:label"/><meta about="https://w3id.org/moro/enoam/data/damasco" property="owl:sameAs" resource="http://www.wikidata.org/entity/Q3766"/><meta about="https://w3id.org/moro/enoam/data/il-cairo" typeof="dcterms:Location"/><meta about="https://w3id.org/moro/enoam/data/il-cairo" content="Cairo" property="rdfs:label"/><meta about="https://w3id.org/moro/enoam/data/il-cairo" property="owl:sameAs" resource="http://www.wikidata.org/entity/Q85"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="NATO" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/stati-uniti-d-america" typeof="dcterms:Location"/><meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/><meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/><meta about="https://w3id.org/moro/enoam/data/medio-oriente" typeof="dcterms:Location"/><meta about="https://w3id.org/moro/enoam/data/medio-oriente" content="Medio Oriente" property="rdfs:label"/><meta about="https://w3id.org/moro/enoam/data/medio-oriente" property="owl:sameAs" resource="http://www.wikidata.org/entity/Q7204"/><meta about="https://w3id.org/moro/enoam/data/turchia" typeof="dcterms:Location"/><meta about="https://w3id.org/moro/enoam/data/turchia" content="Turchia" property="rdfs:label"/><meta about="https://w3id.org/moro/enoam/data/turchia" property="owl:sameAs" resource="http://www.wikidata.org/entity/Q43"/><meta about="https://w3id.org/moro/enoam/data/bengasi" typeof="dcterms:Location"/><meta about="https://w3id.org/moro/enoam/data/bengasi" content="Bengasi" property="rdfs:label"/><meta about="https://w3id.org/moro/enoam/data/bengasi" property="owl:sameAs" resource="http://www.wikidata.org/entity/Q40816"/></div>

<div id="footnoteMeta"><meta about="https://w3id.org/moro/enoam/data/chiara-zampieri" typeof="foaf:Person"/><meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sul conflitto arabo-israeliano]</h1><p class="paragraph" data-counter="1" id="p-1">Signor
      <span about="https://w3id.org/moro/enoam/data/142016/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giovanni-spagnolli" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,
      onorevoli senatori, è la quarta volta, nel breve tempo di una
      generazione, che il medio oriente è turbato dalla guerra<sup><a href="#curatornote-2" id="curatornote-ref-2">[2]</a></sup>. Prima
      ancora di compiere una valutazione degli avvenimenti di questi giorni,
      desidero esprimere i nostri sentimenti di umana solidarietà per le
      popolazioni colpite. Insieme alle preoccupazioni di natura politica per la
      ripresa delle ostilità in un’area, in ogni senso, a noi tanto
      vicina, c’è il profondo sgomento e la pietà per i morti,
      i feriti, gli sradicati delle due parti in conflitto. Nei passi che
      abbiamo compiuto presso i belligeranti, ragioni politiche ed umanitarie
      hanno motivato la nostra richiesta di tregua e l’appello ad
      astenersi da ogni atto che possa coinvolgere più gravemente i popoli
      della regione. </p><p class="paragraph" data-counter="2" id="p-2">Ma consideriamo un momento il fatto politico, non
      senza rilevare però il clima di tensione e di passione, riconducibile
      anche a fattori che non sono propriamente politici, nel quale va collocata
      la vicenda arabo-israeliana fino ai drammatici avvenimenti di questi
      giorni. Non credo sia necessario rifarne la storia, né descrivere
      questa crisi nei suoi aspetti militari o nei presumibili obiettivi degli
      Stati che vi sono impegnati. Ciò sarebbe difficile e, del resto, non
      utile per la nostra valutazione.</p><p class="paragraph" data-counter="3" id="p-3">Mi limiterò a ricordare che
      nella guerra del 1967 le ostilità tra l’<span about="https://w3id.org/moro/enoam/data/142016/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/egitto" typeof="deo:Reference">Egitto</span> e <span about="https://w3id.org/moro/enoam/data/142016/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/israele" typeof="deo:Reference">Israele</span>
      cessarono dapprima a seguito dell’accettazione da parte di entrambi
      i contendenti della risoluzione n. 234 del 7 giugno 1967 del Consiglio di
      sicurezza, la quale la richiedeva « come un primo passo » e,
      dopo la guerra di attrito del 1969-70, in forza dell’accordo
      raggiunto, su iniziativa americana, il 7 agosto 1970, che tra
      l’altro prevedeva una cessazione del fuoco almeno per tre mesi. Al
      termine di questo periodo, l’<span about="https://w3id.org/moro/enoam/data/142016/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/egitto" typeof="deo:Reference">Egitto</span> ne annunciò
      l’estensione a non più di quattro mesi. Benché non vi
      fosse a quel punto un vincolo giuridico, la tregua sul fronte
      egitto-israeliano è durata fino al 6 ottobre scorso, complessivamente
      cioè per tre anni e due mesi. Sul fronte siro-israeliano, la fine dei
      combattimenti, prevista da una risoluzione del <span about="https://w3id.org/moro/enoam/data/142016/v1/mention-67" class="mention organization" id="mention-67" property="dcterms:references" resource="https://w3id.org/moro/enoam/data/consiglio-di-sicurezza-delle-nazioni-unite" typeof="deo:Reference">Consiglio di sicurezza</span> del
      9 giugno 1967, entrò in vigore il giorno successivo, dopo che le
      truppe israeliane avevano completato l’occupazione delle alture e
      dell’altopiano del Golan. Quanto alla <span about="https://w3id.org/moro/enoam/data/142016/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/giordania" typeof="deo:Reference">Giordania</span>, essa era stata la
      prima ad accettare la risoluzione delle <span about="https://w3id.org/moro/enoam/data/142016/v1/mention-62" class="mention organization" id="mention-62" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni unite</span> del 7 giugno. Il
      fronte con <span about="https://w3id.org/moro/enoam/data/142016/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/israele" typeof="deo:Reference">Israele</span> che, a seguito dell’avanzata di
      quell’esercito, si era formato sul fiume Giordano, è rimasto,
      soprattutto dopo il settembre 1970, sostanzialmente tranquillo, sì da
      permettere l’apertura di alcuni ponti congiungenti le due rive del
      fiume. Il <span about="https://w3id.org/moro/enoam/data/142016/v1/mention-30" class="mention place" id="mention-30" property="dcterms:references" resource="https://w3id.org/moro/enoam/data/libano" typeof="deo:Reference">Libano</span> infine ritiene che, non avendo partecipato alla guerra
      del 1967, è ancora valido per esso l’accordo di armistizio che
      nel 1949 aveva sottoscritto con <span about="https://w3id.org/moro/enoam/data/142016/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/israele" typeof="deo:Reference">Israele</span>.</p><p class="paragraph" data-counter="4" id="p-4">Al « cessate il fuoco
      » del 1967 non ha fatto seguito, non solo un accordo di pace, che non
      era stato raggiunto neppure nel 1949, ma nemmeno quel risultato minore ed
      intermedio, costituito da un armistizio, che invece nel 1949 era stato
      possibile realizzare. Eppure molto si era sperato che la ventennale crisi
      fra lo Stato di <span about="https://w3id.org/moro/enoam/data/142016/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/israele" typeof="deo:Reference">Israele</span> ed i suoi vicini arabi potesse finalmente avviarsi
      a soluzione, a seguito dell’approvazione della risoluzione n. 242
      del 22 novembre 1967 del <span about="https://w3id.org/moro/enoam/data/142016/v1/mention-68" class="mention organization" id="mention-68" property="dcterms:references" resource="https://w3id.org/moro/enoam/data/consiglio-di-sicurezza-delle-nazioni-unite" typeof="deo:Reference">Consiglio di sicurezza</span><sup><a href="#curatornote-3" id="curatornote-ref-3">[3]</a></sup>, che i
      maggiori contendenti avevano accettato.</p><p class="paragraph" data-counter="5" id="p-5">Per promuoverne
      l’applicazione, per stabilire, invece che una tregua, la pace, una
      pace con giustizia nella garanzia dell’esistenza e dello sviluppo
      di tutti gli Stati interessati, fu dato avvio alla missione del mediatore
      delle <span about="https://w3id.org/moro/enoam/data/142016/v1/mention-63" class="mention organization" id="mention-63" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni unite</span> <span about="https://w3id.org/moro/enoam/data/142016/v1/mention-32" class="mention person" id="mention-32" property="dcterms:references" resource="https://w3id.org/moro/enoam/data/gunnar-jarring" typeof="deo:Reference">Jarring</span><sup><a href="#curatornote-4" id="curatornote-ref-4">[4]</a></sup>. Questa missione purtroppo è
      fin qui fallita, soprattutto in mancanza di un’interpretazione
      univoca accolta dalle parti della risoluzione 242.</p><p class="paragraph" data-counter="6" id="p-6">Non debbo
      addentrarmi nell’esposizione dei princìpi contenuti in tale
      risoluzione. Nessun altro documento delle <span about="https://w3id.org/moro/enoam/data/142016/v1/mention-64" class="mention organization" id="mention-64" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni unite</span>, io credo, è
      stato maggiormente citato e più minuziosamente analizzato. Fatto sta
      che una intesa in vista della sua applicazione non è stata raggiunta.
      Dagli arabi veniva richiesta la restituzione di tutti i territori occupati
      come premessa per la definizione di frontiere sicure e riconosciute.
      <span about="https://w3id.org/moro/enoam/data/142016/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/israele" typeof="deo:Reference">Israele</span> invece ritiene che esse non potrebbero essere veramente sicure
      senza alcune modifiche territoriali da negoziare.</p><p class="paragraph" data-counter="7" id="p-7">A dirimere questa
      contesa non sono valsi né gli sforzi di quattro membri permanenti del
      <span about="https://w3id.org/moro/enoam/data/142016/v1/mention-69" class="mention organization" id="mention-69" property="dcterms:references" resource="https://w3id.org/moro/enoam/data/consiglio-di-sicurezza-delle-nazioni-unite" typeof="deo:Reference">Consiglio di sicurezza</span>, né l’elaborazione del piano <span about="https://w3id.org/moro/enoam/data/142016/v1/mention-35" class="mention person" id="mention-35" property="dcterms:references" resource="https://w3id.org/moro/enoam/data/william-rogers" typeof="deo:Reference">Rogers</span><sup><a href="#curatornote-5" id="curatornote-ref-5">[5]</a></sup>, il
      più impegnato tentativo fin qui compiuto dagli americani e che aveva
      destato notevoli speranze. Le posizioni delle parti sono rimaste ferme ed
      inconciliabili. Totale restituzione dei territori occupati da parte araba.
      Definizione delle frontiere mediante negoziato, quale che ne sia la
      natura, da parte israeliana. Nessuna influenza è stata fin qui
      sufficiente a sbloccare queste rigorose pregiudiziali, realizzando un
      avvicinamento, anche limitato, tra i contendenti. A questo sforzo senza
      effetto anche noi abbiamo partecipato con un atteggiamento di grande
      rispetto e di assoluta obiettività. Eppure questa risoluzione,
      accettata in linea di principio, anche se contestata nella sua reale
      portata, resta la sola base per progredire verso la pace. E va detto con
      chiarezza che una tregua d’armi, pur in sé estremamente
      rilevante ed auspicabile, non potrebbe avere un significato decisivo, se
      essa non favorisse un’univoca e giusta interpretazione della
      risoluzione dell’<span about="https://w3id.org/moro/enoam/data/142016/v1/mention-40" class="mention organization" id="mention-40" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> ai fini della sua applicazione in tutte le sue
      parti. Se così non fosse, la tregua, anche ove fosse fortunatamente
      raggiunta, sarebbe effimera e la guerra arabo-israeliana non potrebbe
      considerarsi finita.</p><p class="paragraph" data-counter="8" id="p-8">Desidero a questo punto ribadire la ferma e
      costante posizione del Governo italiano secondo cui il diritto
      all’esistenza dello Stato di <span about="https://w3id.org/moro/enoam/data/142016/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/israele" typeof="deo:Reference">Israele</span> è fuori discussione e
      l’obiettivo da perseguire è la coesistenza degli Stati arabi e
      di <span about="https://w3id.org/moro/enoam/data/142016/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/israele" typeof="deo:Reference">Israele</span> in condizione di reale e reciproca sicurezza, il che comporta
      la soluzione del problema dei palestinesi, il quale non è solo
      economico-sociale, ma politico.</p><p class="paragraph" data-counter="9" id="p-9">L’<span about="https://w3id.org/moro/enoam/data/142016/v1/mention-42" class="mention place" id="mention-42" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha un grande
      interesse alla composizione del conflitto, sia perché esso tocca
      l’area mediterranea e coinvolge paesi con i quali l’<span about="https://w3id.org/moro/enoam/data/142016/v1/mention-43" class="mention place" id="mention-43" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>
      ha e vuole continuare ad avere amichevoli relazioni, sia perché la
      guerra in atto e la tensione che ne deriva costituiscono un rilevante
      pericolo per la pace ed un ostacolo al processo di normalizzazione della
      vita internazionale, obiettivi, questi, primari della politica estera
      italiana.</p><p class="paragraph" data-counter="10" id="p-10">Al riguardo non posso tacere la nostra più viva
      apprensione per il pericolo che la guerra mediorientale possa riaccendere,
      nella difesa delle posizioni dei contendenti e nell’offerta, prima
      da una parte, poi dall’altra, di sempre nuove risorse per la
      guerra, una competizione tra le due grandi potenze, le quali sembravano
      concordi nel volere insieme, in considerazione delle loro eccezionali
      responsabilità, prevenire e limitare i conflitti nel mondo ed i
      pericoli per la pace. </p><p class="paragraph" data-counter="11" id="p-11">Noi vogliamo sperare e ci permettiamo di
      chiedere, come abbiamo fatto attraverso i nostri ambasciatori, che gli
      accordi <span about="https://w3id.org/moro/enoam/data/142016/v1/mention-53" class="mention person" id="mention-53" property="dcterms:references" resource="https://w3id.org/moro/enoam/data/richard-nixon" typeof="deo:Reference">Nixon</span>-<span about="https://w3id.org/moro/enoam/data/142016/v1/mention-51" class="mention person" id="mention-51" property="dcterms:references" resource="https://w3id.org/moro/enoam/data/leonid-il-ic-breznev" typeof="deo:Reference">Breznev</span><sup><a href="#curatornote-6" id="curatornote-ref-6">[6]</a></sup>
      che l’<span about="https://w3id.org/moro/enoam/data/142016/v1/mention-44" class="mention place" id="mention-44" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ha salutato con simpatia, siano operanti in questo
      momento così difficile e che la vicenda bellica non impedisca, ma
      anzi solleciti, una giusta intesa per favorire la pace. Siamo convinti che
      il conflitto potrà spegnersi soltanto se si cercherà un assetto
      non fondato sulle armi (quanto tempo mai potrebbe durare una tale
      situazione e quale sarebbe, in essa, la condizione dei popoli
      interessati?), ma sulla fiducia e sulla comprensione. Certamente, dopo un
      trentennio di lotte sanguinose, non è facile che fiducia e
      comprensione vi siano. Sarà dunque necessario un processo lungo e
      faticoso, nel quale un ruolo importante potrà essere svolto proprio
      da quei paesi che avranno saputo conservare rapporti di amicizia con
      entrambe le parti, premessa di ogni efficace opera di persuasione.</p><p class="paragraph" data-counter="12" id="p-12">La
      nostra è quindi non una posizione di comodo, ma di
      responsabilità, la sola atta a dare un contributo positivo.
      Ricordando che nei mesi scorsi uno scambio di messaggi in vista di un
      dialogo arabo-israeliano è stato effettuato per il tramite italiano,
      credo di poter affermare che la nostra posizione è compresa e
      apprezzata dalle parti. Consapevoli dei doveri di obiettività, di
      moderazione e di discrezione che un tale atteggiamento comporta, proprio
      in questo modo ci siamo in passato adoperati al fine di disinnescare il
      conflitto. Mi riferisco alle iniziative italiane volte alla riapertura del
      <span about="https://w3id.org/moro/enoam/data/142016/v1/mention-56" class="mention place" id="mention-56" property="dcterms:references" resource="https://w3id.org/moro/enoam/data/canale-di-suez" typeof="deo:Reference">Canale di Suez</span>, all’intesa per un embargo o quanto meno per una
      limitazione dell’invio di armi ai paesi del campo di battaglia,
      alla predisposizione di garanzie internazionali, sia per
      l’osservanza della tregua, sia per il riassetto pacifico della
      regione.</p><p class="paragraph" data-counter="13" id="p-13">Non ci siamo mai adagiati sulla situazione « non
      pace-non guerra » e siamo stati tra coloro che con maggiore
      insistenza ne hanno denunciato ad un tempo l’inaccettabilità
      per i gravi problemi umani e politici che lasciava in sospeso e per i
      rischi, oggi ben chiari, del riaccendersi della lotta. Abbiamo pertanto
      sempre svolto un’azione per richiamare alla moderazione ed invitare
      al dialogo, anche nell’imminenza della ripresa delle ostilità
      e nel corso di esse. In sede multilaterale, poi, non abbiamo mai mancato
      di dare un leale contributo all’<span about="https://w3id.org/moro/enoam/data/142016/v1/mention-41" class="mention organization" id="mention-41" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span> che l’<span about="https://w3id.org/moro/enoam/data/142016/v1/mention-45" class="mention place" id="mention-45" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> considera
      la sede naturale per la risoluzione del conflitto. Da ultimo abbiamo fatto
      presente la nostra vivissima preoccupazione al <span about="https://w3id.org/moro/enoam/data/142016/v1/mention-72" class="mention person" id="mention-72" property="dcterms:references" resource="https://w3id.org/moro/enoam/data/kurt-waldheim" typeof="deo:Reference">Segretario generale</span> delle
      <span about="https://w3id.org/moro/enoam/data/142016/v1/mention-65" class="mention organization" id="mention-65" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni unite</span><sup><a href="#curatornote-7" id="curatornote-ref-7">[7]</a></sup>,
      attirando la sua attenzione sull’urgenza di un intervento
      dell’organizzazione e di una immediata convocazione del Consiglio
      di sicurezza.</p><p class="paragraph" data-counter="14" id="p-14">Queste posizioni sono state ribadite
      nell’intervento che, all’Assemblea generale delle Nazioni
      unite, ha pronunciato il ministro <span about="https://w3id.org/moro/enoam/data/142016/v1/mention-57" class="mention person" id="mention-57" property="dcterms:references" resource="https://w3id.org/moro/enoam/data/giuseppe-lupis" typeof="deo:Reference">Lupis</span><sup><a href="#curatornote-8" id="curatornote-ref-8">[8]</a></sup>, il quale ha avuto in quella sede
      utili contatti coni ministri <span about="https://w3id.org/moro/enoam/data/142016/v1/mention-59" class="mention person" id="mention-59" property="dcterms:references" resource="https://w3id.org/moro/enoam/data/abba-eban" typeof="deo:Reference">Abba Eban</span><sup><a href="#curatornote-9" id="curatornote-ref-9">[9]</a></sup> e <span about="https://w3id.org/moro/enoam/data/142016/v1/mention-61" class="mention person" id="mention-61" property="dcterms:references" resource="https://w3id.org/moro/enoam/data/mohammed-hassan-el-zayyat" typeof="deo:Reference">El Zajat</span><sup><a href="#curatornote-10" id="curatornote-ref-10">[10]</a></sup>.</p><p class="paragraph" data-counter="15" id="p-15">La
      gravità della situazione ci ha indotto, oltre che ad agire
      individualmente, a prendere l’iniziativa di una consultazione
      europea sulla crisi, con l’obiettivo di fissare una linea comune e
      perciò più efficace che non sia quella espressa dai singoli
      paesi membri della <span about="https://w3id.org/moro/enoam/data/142016/v1/mention-73" class="mention organization" id="mention-73" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>. Il peso ed il prestigio di una tale
      presa di posizione europea, nella quale vengono armonizzate con equilibrio
      le vedute dei Nove, ci consentono di svolgere quel ruolo che le
      drammatiche circostanze indicano all’<span about="https://w3id.org/moro/enoam/data/142016/v1/mention-76" class="mention place" id="mention-76" property="dcterms:references" resource="https://w3id.org/moro/enoam/data/europa" typeof="deo:Reference">Europa</span> e che non può
      essere né sopravvalutato né sottovalutato. Sono certo
      apprezzabili le impazienze e le sollecitazioni che nascono da passione di
      pace e da giustificata preoccupazione. Ma bisogna avere il senso della
      realtà e ad essa ispirarsi per un’azione che deve essere cauta
      e responsabile.</p><p class="paragraph" data-counter="16" id="p-16">Il consenso di opinioni fra i novegoverni
      si è determinato a <span about="https://w3id.org/moro/enoam/data/142016/v1/mention-77" class="mention place" id="mention-77" property="dcterms:references" resource="https://w3id.org/moro/enoam/data/copenaghen" typeof="deo:Reference">Copenaghen</span><sup><a href="#curatornote-11" id="curatornote-ref-11">[11]</a></sup> sugli aspetti più
      importanti ed urgenti della crisi odierna. Di qui innanzi tutto
      l’appello alle parti perché cessino le ostilità. I nove
      governi hanno detto poi nettamente che non ci si può limitare alla
      tregua, ma che si deve mirare ad un giusto accordo. Obiettivo dei paesi
      della <span about="https://w3id.org/moro/enoam/data/142016/v1/mention-74" class="mention organization" id="mention-74" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> è l’esecuzione della risoluzione n. 242
      del <span about="https://w3id.org/moro/enoam/data/142016/v1/mention-70" class="mention organization" id="mention-70" property="dcterms:references" resource="https://w3id.org/moro/enoam/data/consiglio-di-sicurezza-delle-nazioni-unite" typeof="deo:Reference">Consiglio di sicurezza</span> in tutte le sue disposizioni, una decisione
      internazionale a tutti gli effetti vincolante e che noi siamo convinti
      costituisca tuttora lo schema idoneo per una soluzione equa e duratura.
      Dietro questa presa di posizione c’è l’influenza,
      limitata, ma reale, che i nove Paesi insieme possono esercitare. È
      qui la base dell’azione comune che si sta svolgendo in tutte le
      sedi opportune, a cominciare dalle <span about="https://w3id.org/moro/enoam/data/142016/v1/mention-66" class="mention organization" id="mention-66" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">Nazioni unite</span>. In relazione ad alcune
      inesatte interpretazioni di stampa, devo precisare che la consultazione
      politica si svolge a tutta i livelli nella capitale del paese che detiene
      la presidenza di turno, nel caso la Danimarca, e non in occasione delle
      normali riunioni della <span about="https://w3id.org/moro/enoam/data/142016/v1/mention-75" class="mention organization" id="mention-75" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span>, che hanno, come l’ultima di
      Lussemburgo, altro ordine del giorno. </p><p class="paragraph" data-counter="17" id="p-17">Le rappresentanze
      dell’<span about="https://w3id.org/moro/enoam/data/142016/v1/mention-46" class="mention place" id="mention-46" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> nei paesi del <span about="https://w3id.org/moro/enoam/data/142016/v1/mention-85" class="mention place" id="mention-85" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span> non hanno naturalmente
      mancato di dedicare ogni cura alle collettività italiane loro
      affidate, assistendole nelle necessità emergenti dagli eventi
      bellici. </p><p class="paragraph" data-counter="18" id="p-18">Il Ministero degli esteri ha subito provveduto ad
      accreditare i mezzi necessari per fronteggiare i bisogni dei connazionali
      ed assicurarne, ove richiesto, il ritorno in patria.</p><p class="paragraph" data-counter="19" id="p-19">In particolare:</p><p class="paragraph" data-counter="20" id="p-20">da
      <span about="https://w3id.org/moro/enoam/data/142016/v1/mention-78" class="mention place" id="mention-78" property="dcterms:references" resource="https://w3id.org/moro/enoam/data/damasco" typeof="deo:Reference">Damasco</span> sano stati effettuati due convogli verso il <span about="https://w3id.org/moro/enoam/data/142016/v1/mention-31" class="mention place" id="mention-31" property="dcterms:references" resource="https://w3id.org/moro/enoam/data/libano" typeof="deo:Reference">Libano</span> accompagnati da
      funzionari dell’ambasciata; gli interessati da Beirut hanno potuto
      quindi proseguire per l’<span about="https://w3id.org/moro/enoam/data/142016/v1/mention-47" class="mention place" id="mention-47" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Gruppi di autovetture sono stati
      avviati pure in <span about="https://w3id.org/moro/enoam/data/142016/v1/mention-91" class="mention place" id="mention-91" property="dcterms:references" resource="https://w3id.org/moro/enoam/data/turchia" typeof="deo:Reference">Turchia</span>, offrendo la possibilità a molti connazionali
      di raggiungere l’<span about="https://w3id.org/moro/enoam/data/142016/v1/mention-48" class="mention place" id="mention-48" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>; </p><p class="paragraph" data-counter="21" id="p-21">dal <span about="https://w3id.org/moro/enoam/data/142016/v1/mention-79" class="mention place" id="mention-79" property="dcterms:references" resource="https://w3id.org/moro/enoam/data/il-cairo" typeof="deo:Reference">Cairo</span> è partito un
      convoglio, anche esso accompagnato da funzionari e diretto a <span about="https://w3id.org/moro/enoam/data/142016/v1/mention-92" class="mention place" id="mention-92" property="dcterms:references" resource="https://w3id.org/moro/enoam/data/bengasi" typeof="deo:Reference">Bengasi</span>,
      consentendo a 70 connazionali, sorpresi dagli eventi in <span about="https://w3id.org/moro/enoam/data/142016/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/egitto" typeof="deo:Reference">Egitto</span>, di
      rientrare in <span about="https://w3id.org/moro/enoam/data/142016/v1/mention-49" class="mention place" id="mention-49" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. </p><p class="paragraph" data-counter="22" id="p-22">Preoccupati dalle maggiori esigenze che
      l’avvenire potrebbe riservare, si è già provveduto a
      sottoporre il problema di eventuali, più consistenti interventi a
      favore delle collettività, anche ai Ministeri della difesa e della
      marina mercantile.</p><p class="paragraph" data-counter="23" id="p-23">Desidero poi precisare che è del tutto
      infondato il preteso uso di basi <span about="https://w3id.org/moro/enoam/data/142016/v1/mention-80" class="mention organization" id="mention-80" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">NATO</span> in <span about="https://w3id.org/moro/enoam/data/142016/v1/mention-50" class="mention place" id="mention-50" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> da parte degli <span about="https://w3id.org/moro/enoam/data/142016/v1/mention-82" class="mention place" id="mention-82" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">Stati Uniti</span>
      per l’assistenza militare ad <span about="https://w3id.org/moro/enoam/data/142016/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/israele" typeof="deo:Reference">Israele</span><sup><a href="#curatornote-12" id="curatornote-ref-12">[12]</a></sup>. Al riguarda ricordo che
      l’uso delle basi <span about="https://w3id.org/moro/enoam/data/142016/v1/mention-81" class="mention organization" id="mention-81" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">NATO</span> è disciplinato da preciseregole
      dell’alleanza, le quali vengono rigorosamente osservate.</p><p class="paragraph" data-counter="24" id="p-24">Da
      parte italiana ci si è sempre astenuti e ci si astiene da ogni
      intervento, in particolare da forniture di armi, che possa aggravare la
      situazione nelle zone di tensione, in particolare per quanto riguarda il
      <span about="https://w3id.org/moro/enoam/data/142016/v1/mention-86" class="mention place" id="mention-86" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>.</p><p class="paragraph" data-counter="25" id="p-25">Vi sono naturalmente qui, come del resto avviene in
      ogni parte del mondo, dove questo conflitto è profondamente sentito,
      come se esso toccasse – ed in effetti tocca – la coscienza
      di ciascuno di noi, opinioni e stati d’animo diversi. Io li
      rispetto, così come comprendo la passione con la quale le valutazioni
      sono espresse e l’emozione con la quale vengono seguite le vicende
      di questa quarta guerra ed immaginati ed auspicati i suoi possibili
      sbocchi.</p><p class="paragraph" data-counter="26" id="p-26">Credo però che siamo, malgrado tutto, uniti da un
      comune intento di pace e dal desiderio che siano risparmiate sofferenze e
      mortificazioni a tutti i popoli implicati in questi storici eventi.
      Sappiamo che la forza non può risolvere nessun conflitto, sia
      chiamata essa a prevenire o a riparare. La catena di azioni e reazioni
      può proseguire all’infinito, ma, su questo terreno, lo sbocco
      non è mai positivo. La forza dunque non può vincere. Possono
      vincere alla lunga la ragione e la giustizia. E la ragione e la giustizia
      vogliono che i popoli del <span about="https://w3id.org/moro/enoam/data/142016/v1/mention-87" class="mention place" id="mention-87" property="dcterms:references" resource="https://w3id.org/moro/enoam/data/medio-oriente" typeof="deo:Reference">Medio Oriente</span>, e naturalmente <span about="https://w3id.org/moro/enoam/data/142016/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/israele" typeof="deo:Reference">Israele</span>, abbiano
      un’esistenza sicura e dignitosa, nell’ambito di confini
      presidiati dal consenso e, ove occorra, da una solida garanzia
      internazionale.</p><p class="paragraph" data-counter="27" id="p-27">È certo, onorevoli senatori, che con la guerra
      non si costruisce nulla. Ma è ugualmente certo che senza giustizia
      esplode la guerra, la guerra della disperazione. </p><p class="paragraph" data-counter="28" id="p-28">Ed è per
      questa convinzione che mi pare doveroso formulare un duplice appello,
      rivolto a coloro che possono, ma nel quale è implicito un nostro
      impegno conforme, per quella parte, anche limitata, che rientri nelle
      nostre possibilità. È un appello alla pace ed insieme ad una
      iniziativa coraggiosa e lungimirante che consenta di raggiungerla
      attraverso una tregua accettata, questa volta, senza né illusioni
      né colpevoli inerzie. Una pace non fragile, non apparente, ma
      durevole e vera, perché fondata sulla giustizia, perseguita con uno
      sforzo di buona volontà, di realismo e di fiducia nello spirito di
      questa epoca storica, nella quale, malgrado tutto, ci si muove verso la
      pace. </p><ol id="curatorNotes"><li about="https://w3id.org/moro/enoam/data/142016/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giovanni Spagnolli (1907-1984), politico
          italiano, senatore della Democrazia cristiana dalla seconda alla sesta
          legislatura, fu presidente del Senato dal 1973 al 1976. <a href="#curatornote-ref-1">↑</a></li><li about="https://w3id.org/moro/enoam/data/142016/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Si tratta
          della guerra cosiddetta del Kippur, scoppiata il 6 ottobre 1973 a
          seguito dell’attacco a sorpresa sferrato da Egitto e Siria
          contro Israele, nel tentativo di riconquistare i territori perduti
          nella cosiddetta “guerra dei Sei giorni” del 1967.
          All’offensiva araba seguì la controffensiva israeliana;
          poi, con la risoluzione 338 del 22 ottobre 1973, il Consiglio di
          sicurezza dell’Onu ottenne la cessazione dei combattimenti. <a href="#curatornote-ref-2">↑</a></li><li about="https://w3id.org/moro/enoam/data/142016/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> La risoluzione
          Onu 242 fu adottata il 22 novembre 1967 all’unanimità
          dall’Assemblea generale delle Nazioni Unite, dopo la fine della
          terza guerra arabo-israeliana. Essa stabiliva i due principi
          fondamentali di risoluzione del conflitto israelo-palestinese:
          «terra in cambio di pace», ossia ritiro di Israele
          dai territori occupati in cambio del riconoscimento da parte
          degli Stati arabi; «giusta soluzione del problema dei
          profughi», interpretabile come diritto al ritorno dei profughi
          palestinesi o come compensazione politica ed economica [Dizionario di
          Storia Treccani, <em>ad vocem</em>]. <a href="#curatornote-ref-3">↑</a></li><li about="https://w3id.org/moro/enoam/data/142016/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">
          Gunnar Jarring (1907-2002), diplomatico svedese, fu presidente
          del Consiglio di Sicurezza dell’Onu, ambasciatore di Svezia,
          prima negli Stati Uniti, dal 1958 al 1964, poi
          in Unione Sovietica, dal 1964 al 1973. Nel
          novembre del 1967 fu nominato rappresentante speciale per la pace
          in Medio Oriente. <a href="#curatornote-ref-4">↑</a></li><li about="https://w3id.org/moro/enoam/data/142016/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> William Pierce
          Rogers (1913-2001), politico, diplomatico e avvocato statunitense, fu
          procuratore generale degli Stati Uniti sotto la presidenza di Dwight
          D. Eisenhower e segretario di Stato sotto la presidenza di Richard
          Nixon. In quest’ultima veste, nel 1969 fu incaricato di
          elaborare un piano per raggiungere una pace duratura in Medio Oriente
          dopo la guerra dei Sei giorni, il cosiddetto “piano
          Rogers”. Il piano di pace era articolato sul parziale ritiro
          delle forze dei belligeranti, sul ripristino del cessate-il-fuoco e
          sul ritiro successivo degli israeliani dai territori egiziano e
          giordano con parziali rettifiche di frontiera rispetto ai confini
          precedenti alla guerra del 1967, che riportò il cessate-il-fuoco
          e avviò un nuovo tentativo di mediazione di Gunnar Jarring
          [Enciclopedia on line Treccani, <em>ad vocem</em>]. <a href="#curatornote-ref-5">↑</a></li><li about="https://w3id.org/moro/enoam/data/142016/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> La minaccia di
          una disfatta araba aveva indotto Breznev a proporre un intervento
          congiunto di mediazione sovietico-americano, che alla fine fu
          accettato dagli israeliani fermando l’offensiva. <a href="#curatornote-ref-6">↑</a></li><li about="https://w3id.org/moro/enoam/data/142016/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> All’epoca il segretario generale delle
          Nazioni Unite era il diplomatico e politico austriaco, Kurt Waldheim
          (1918-2007), rimasto in carica dal 1972 al 1982. <a href="#curatornote-ref-7">↑</a></li><li about="https://w3id.org/moro/enoam/data/142016/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Giuseppe Lupis
          (1896-1979), giornalista e politico italiano, fu membro
          dell’Assemblea costituente e sette volte deputato del Psdi.
          Più volte ministro, in quel momento, ricopriva l’incarico
          di ministro senza portafoglio del Consiglio dei ministri con delega
          per i compiti politici particolari, con speciale riguardo alla
          presidenza della delegazione italiana all’Onu. <a href="#curatornote-ref-8">↑</a></li><li about="https://w3id.org/moro/enoam/data/142016/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Abba Eban
          (1915-2002), politico israeliano, fu capo della delegazione israeliana
          all’Onu (1949-59), ambasciatore negli Usa (1950-59), deputato
          laburista dal 1959, vice primo ministro (1963-66) e ministro
          degli Esteri (1966-74) di Israele [Enciclopedia on line Treccani, <em>ad
            vocem</em>]. <a href="#curatornote-ref-9">↑</a></li><li about="https://w3id.org/moro/enoam/data/142016/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Mohammed
          Hassan El-Zayyat (1915-1993), diplomatico egiziano, fu rappresentante
          permanente dell’Egitto presso le Nazioni Unite fra il 1969 e il
          1972 e ministro degli Esteri dal 1972 all’ottobre 1973. <a href="#curatornote-ref-10">↑</a></li><li about="https://w3id.org/moro/enoam/data/142016/v1/curatornote-11" id="curatornote-11" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment"> Il 12 e 13
          ottobre 1973 si tenne la riunione dei direttori degli affari politici
          dei ministeri degli Esteri dei Nove membri della Cee per una
          dichiarazione comune sul Medio Oriente. I paesi della Cee rivolsero un
          appello perché cessassero le ostilità e si accettasse di
          negoziare sulla base della risoluzione del Consiglio di sicurezza del
          1967. <a href="#curatornote-ref-11">↑</a></li><li about="https://w3id.org/moro/enoam/data/142016/v1/curatornote-12" id="curatornote-12" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">
          L’amministrazione Nixon in realtà non chiese nemmeno
          facilitazioni nel proprio sforzo di equipaggiare Israele, consapevole
          delle difficoltà europee. <a href="#curatornote-ref-12">↑</a></li></ol></body></html>