<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.113" name="dcterms.relation"/><meta content="10.48678/unibo/aldomoro1.3.2.113" name="dcterms.identifier"/><meta content="Moro, Aldo, [Discorso tenuto a Bari per l’inaugurazione della Fiera del Levante del 1965], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.113." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Discorso tenuto aBariper l'inaugurazione della Fiera del Levante (settembre 1965)</title>
<div id="mentionMeta"><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/america-latina" typeof="dcterms:Location"/><meta about="https://w3id.org/moro/enoam/data/america-latina" content="America Latina" property="rdfs:label"/><meta about="https://w3id.org/moro/enoam/data/america-latina" property="owl:sameAs" resource="http://www.wikidata.org/entity/Q12585"/><meta about="https://w3id.org/moro/enoam/data/bari" typeof="dcterms:Location"/><meta about="https://w3id.org/moro/enoam/data/bari" content="Bari" property="rdfs:label"/><meta about="https://w3id.org/moro/enoam/data/bari" property="owl:sameAs" resource="http://www.wikidata.org/entity/Q3519"/><meta about="https://w3id.org/moro/enoam/data/puglia" typeof="dcterms:Location"/><meta about="https://w3id.org/moro/enoam/data/puglia" content="Puglia" property="rdfs:label"/><meta about="https://w3id.org/moro/enoam/data/puglia" property="owl:sameAs" resource="http://www.wikidata.org/entity/Q1447"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/><meta about="https://w3id.org/moro/enoam/data/organizzazione-delle-nazioni-unite" content="ONU" property="rdfs:label"/><meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/><meta about="https://w3id.org/moro/enoam/data/mercato-europeo-comune" typeof="foaf:Organization"/><meta about="https://w3id.org/moro/enoam/data/mercato-europeo-comune" content="Mercato europeo comune" property="rdfs:label"/><meta about="https://w3id.org/moro/enoam/data/mercato-europeo-comune" property="owl:sameAs" resource="http://www.wikidata.org/entity/Q955276"/><meta about="https://w3id.org/moro/enoam/data/istituto-mobiliare-italiano" typeof="foaf:Organization"/><meta about="https://w3id.org/moro/enoam/data/istituto-mobiliare-italiano" content="IMI" property="rdfs:label"/><meta about="https://w3id.org/moro/enoam/data/istituto-mobiliare-italiano" property="owl:sameAs" resource="http://www.wikidata.org/entity/Q3803632"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Discorso tenuto a Bari per l'inaugurazione della Fiera del Levante (settembre 1965) </h1><p class="paragraph" data-counter="1" id="p-1">Innanzi tutto compio il gradito dovere di recare a questa importante manifestazione fieristica, ai suoi dinamici ed intelligenti organizzatori, agli espositori italiani e stranieri, ai rappresentanti diplomatici ed alle autorità qui convenuti, il saluto cordiale ed augurale del Presidente della Repubblica on. <span about="https://w3id.org/moro/enoam/data/132113/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Saragat</span>. Egli, impossibilitato, ad essere presente qui oggi per gli impegni derivanti dal suo viaggio imminente nell'<span about="https://w3id.org/moro/enoam/data/132113/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/america-latina" typeof="deo:Reference">America Latina</span>, me ne ha dato espresso incarico e mi ha pregato di dirvi quanto apprezzi questa <span about="https://w3id.org/moro/enoam/data/132113/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/bari" typeof="deo:Reference">città</span> e questa <span about="https://w3id.org/moro/enoam/data/132113/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/puglia" typeof="deo:Reference">regione</span>, che si ripromette di visitare a non lontana scadenza. Vogliamo esprimergli il più vivo ringraziamento e l'omaggio devoto. Al ringraziamento, al saluto ed all'augurio del Capo dello Stato desidero poi aggiungere quelli del Governo, che ho l'onore di presiedere, ed i miei personali. </p><p class="paragraph" data-counter="2" id="p-2">E sono tanto più lieto di esprimere compiacimento ed augurio, mentre si dà inizio ad una nuova edizione della Fiera del Levante, più rappresentativa, più bella, economicamente più significativa ed efficace, per i legami di solidarietà e di affetto che mi stringono, oltre che agli organizzatori della Fiera ed al suo illustre presidente, a voi cittadini di <span about="https://w3id.org/moro/enoam/data/132113/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> e di <span about="https://w3id.org/moro/enoam/data/132113/v1/mention-9" class="mention place" id="mention-9" property="dcterms:references" resource="https://w3id.org/moro/enoam/data/puglia" typeof="deo:Reference">Puglia</span>, a voi italiani del Mezzogiorno, che date in questa Fiera, ormai storica, un'altra prova della vostra intelligente iniziativa e della vostra capacità e volontà d'inserirvi con dignità e reale influenza nella vita economica e sociale della nazione. Questa cerimonia inaugurale ha offerto all'illustre presidente della Fiera l'occasione per fare una presentazione dell'odierna manifestazione in confronto di quelle passate. lo non ripeterò naturalmente il lusinghiero bilancio che egli ha tracciato con la competenza e la passione che lo distinguono. </p><p class="paragraph" data-counter="3" id="p-3">Mi limiterò ad osservare che, nella ormai lunga storia delle manifestazioni fieristiche le quali hanno accompagnato e caratterizzato il processo di evoluzione economica, sociale ed anche psicologica del Mezzogiorno d'<span about="https://w3id.org/moro/enoam/data/132113/v1/mention-10" class="mention place" id="mention-10" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, la Fiera del Levante di quest'anno significa un altro passo avanti della nostra gente e dell'intero Paese. Un progresso tanto più apprezzabile e degno di nota, in quanto si compie in un periodo di tempo contrassegnato da sensibili difficoltà della nostra economia e, appunto, dal nostro sforzo comune per superarle. Andiamo dunque avanti. Vogliamo, dobbiamo andare avanti. Ho fiducia perciò che la XXIX Fiera del Levante raggiungerà tutti gli obiettivi, certamente ambiziosi, che i suoi animatori, interpretando le esigenze e le attese del popolo meridionale, si sono proposti. Sarà questa dunque una rassegna significativa delle intuizioni, dell'energia, della capacità d'intrapresa, della volontà di lavoro del Mezzogiorno d'<span about="https://w3id.org/moro/enoam/data/132113/v1/mention-11" class="mention place" id="mention-11" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Sarà un'occasione offerta, in una sede che gode altissimo credito, per dar vita ad intensi ed utili scambi tra Nord e Sud e tra l'<span about="https://w3id.org/moro/enoam/data/132113/v1/mention-12" class="mention place" id="mention-12" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> ed altri paesi, specie quelli dell'Oriente e le nazioni di recente indipendenza che la tradizione dei traffici, una naturale affinità, una umana simpatia conducono a stabilire contatti attraverso <span about="https://w3id.org/moro/enoam/data/132113/v1/mention-8" class="mention place" id="mention-8" property="dcterms:references" resource="https://w3id.org/moro/enoam/data/bari" typeof="deo:Reference">Bari</span> e la sua Fiera. Sarà essa ancora una volta centro di dibattiti culturali sui temi dello sviluppo economico e sociale dell'<span about="https://w3id.org/moro/enoam/data/132113/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, di un'<span about="https://w3id.org/moro/enoam/data/132113/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> presente in Europa e nel mondo, e, in questa ampia prospettiva, di appassionato studio dei problemi del Mezzogiorno, della sua rinascita, della sua efficace partecipazione alla vita della nazione. </p><p class="paragraph" data-counter="4" id="p-4">Chi ricordi, com'è doveroso, gli spunti che la Fiera, con i suoi convegni, ha offerto in passato, le vitali intuizioni che la classe politica dirigente, partendo da qui, ha saputo accreditare e realizzare, dalla Cassa del Mezzogiorno<sup><a href="#curatornote-1" id="curatornote-ref-1">[1]</a></sup> ai piani regionali di sviluppo, non può non rendere omaggio ad una istituzione così complessa, interessante e viva e disporsi a riceverne le meditate indicazioni in vista di nuovi progressi che devono essere realizzati e saranno, ve lo assicuro, realizzati. In questa Fiera, che è stata ed è al servizio di un modo di essere nuovo, più elevato e più degno, del Mezzogiorno d'<span about="https://w3id.org/moro/enoam/data/132113/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, è naturale, è giusto che io rinnovi l'impegno del Governo ed il mio personale impegno di continuare fermamente, metodicamente, seriamente ad operare per il rinnovamento e l'elevazione umana e sociale delle regioni meridionali. </p><p class="paragraph" data-counter="5" id="p-5">Conosco la polemica che contesta l'enorme sforzo compiuto sin qui e la capacità e la volontà di continuarlo, di approfondirlo, di affinarlo, perché dia finalmente tutti i frutti che esso è chiamato a dare e che maturano nella lunga preparazione. Non risponderò a questa polemica con le cifre, del resto note e persuasive per ogni osservatore in buona fede. Contro questa polemica c'è una realtà nuova, indiscutibile ed evidente. Un mutamento profondo si è verificato, anche se lo squilibrio non è stato interamente colmato. Ma è ben per questo che siamo ancora al lavoro, se possibile, con attenzione e passione maggiori, e nella ferma volontà di superare sul serio, e non con i tempi ed i modi suggeriti da una facile demagogia e sterile protesta, gli squilibri che rendono ancora in qualche misura disunito e diseguale il nostro Paese. Questi squilibri toccano in prima linea il Mezzogiorno per se stesso considerato ed in rapporto all'agricoltura che ne è ancora fondamentale risorsa economica. Una testimonianza di questo impegno è la proroga della benemerita Cassa del Mezzogiorno e la continuazione, in una forma nuova e più adatta, della legislazione speciale per lo sviluppo del Mezzogiorno. L'annuncio che io ne detti in questa stessa sede l'anno scorso si è tradotto in realtà. Abbiamo fiducia che le nuove e moderne intuizioni, le quali caratterizzano la legge di recente entrata in vigore, una legge adeguata all'attuale fase di sviluppo della politica meridionalistica, determineranno quel definitivo salto qualitativo che è nei nostri propositi e nelle nostre speranze. E ciò senza detrimento delle zone nelle quali non siano collocati i poli di sviluppo industriale, agricolo o turistico in forza sia degli opportuni collegamenti i quali diffondano i benefici della prosperità, sia dell'applicazione di altri strumenti previsti dalla legge per gli interventi straordinari nel Mezzogiorno, sia della politica per lo sviluppo generale del Paese, anch'essa naturalmente operante nel Mezzogiorno. </p><p class="paragraph" data-counter="6" id="p-6">L'imponente sforzo previsto dunque nel programma quinquennale<sup><a href="#curatornote-2" id="curatornote-ref-2">[2]</a></sup>, è già tradotto in legge secondo una priorità diventata effettiva malgrado la complessità della nostra iniziativa legislativa, è una testimonianza della precisa volontà del Governo che ho l'onore di presiedere. C'è un patto tra noi, cui terremo fede con assoluta lealtà. Al vostro slancio ed alla vostra fiducia corrispondono e corrisponderanno la nostra comprensione amichevole e la nostra azione efficace. Mi sia consentito ancora di rilevare un altro significato di questa Fiera ed il monito che da essa ci viene. Il significato è quello dell'interdipendenza degli uomini e dei popoli, della fecondità degli scambi che accrescono la ricchezza di tutti, delle naturali correnti di comprensione e di simpatia che in tal modo si stabiliscono. Un tessuto unitario fitto, e che vogliamo sempre più fitto, il quale corrisponde alla generale dignità ed al comune destino della famiglia umana. Ed il monito è quello della collaborazione e della pace; monito a lavorare per la collaborazione e la pace nel mondo. </p><p class="paragraph" data-counter="7" id="p-7">L'<span about="https://w3id.org/moro/enoam/data/132113/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con intensi rapporti commerciali e culturali, con l'interessamento verso paesi in sviluppo, con iniziative di disarmo, con la sua politica di rispetto e di valorizzazione dell'<span about="https://w3id.org/moro/enoam/data/132113/v1/mention-20" class="mention organization" id="mention-20" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">ONU</span>, con il suo contributo alla distensione, con la sua piena fedeltà all'alleanza prescelta, la quale è indispensabile coefficiente dell'equilibrio mondiale, vuole servire appunto e servirà la causa della collaborazione e della pace. Nel faticoso sviluppo della politica mondiale, sotto la pressione dei valori emergenti della persona umana e del progresso democratico, s'intravvede la meta di una società umana sottratta alla guerra, all'ingiustizia ed all' oppressione. L'<span about="https://w3id.org/moro/enoam/data/132113/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, nella sua tradizione cristiana e civile, crede in questa prospettiva vitale e rinnovatrice e vuole impiegare lo sforzo concorde del suo popolo, per raggiungerla od avvicinarsi. </p><p class="paragraph" data-counter="8" id="p-8">La data di questo incontro per l'inaugurazione della vostra rassegna campionaria, cade ogni anno in un periodo delicato dell'evoluzione della vita economica, quando un ciclo si è concluso e se ne comincia a delineare uno nuovo, con l'arrivo degli ordini per la stagione autunnale ed invernale, la elaborazione di nuovi programmi di investimento. In questo periodo gli uomini d'affari e coloro che sono preposti al governo della politica economica, hanno davanti a sé un quadro non ancora del tutto chiaro dei futuri sviluppi congiunturali e, ciò nonostante, gli uni e gli altri, proprio in questa stagione, sono nella necessità di prendere decisioni impegnative per il futuro. Se ci volgiamo indietro a considerare la situazione di dodici mesi fa, constatiamo con soddisfazione che le incertezze sono oggi minori di allora e più favorevoli le indicazioni che il quadro congiunturale fornisce. Si temeva l’anno scorso per l’autunno un peggioramento a ritmo accelerato della fase recessiva in atto, con conseguenze gravi sui livelli di occupazione ed il rischio di una generale stagnazione del nostro sistema economico. Nel mio discorso inaugurale della XXVIII Fiera<sup><a href="#curatornote-3" id="curatornote-ref-3">[3]</a></sup>, nel quale annunciai il passaggio, possibile e necessario, dalla politica di preminente contenimento inflazionistico ad una più articolata azione dei pubblici poteri, volta ad assicurare, assieme alla stabilità, il rilancio degli investimenti, potevo invece presentare per la prima volta dopo molti mesi alcuni significativi elementi favorevoli che permettevano di formulare previsioni più equilibrate. La insperata rapidità degli effetti della politica di stabilizzazione e la constatazione che, nonostante la grave crisi dei mercati finanziari, gli interventi dell'autorità monetaria avevano permesso di mantenere a livelli elevati il flusso dei canali di finanziamento a lungo termine delle aziende, fornivano una obiettiva base di fatto al mio prudente ottimismo, che si nutriva anche della fiducia che la nuova fase della politica economica governativa avrebbe offerto un sostegno sufficiente ad impedire pericolosi slittamenti dell'attività produttiva. </p><p class="paragraph" data-counter="9" id="p-9">Nelle incertezze del momento, questo mio ottimismo fu talvolta considerato un dovere d'ufficio. Si temeva poi da alcuni che l'annunciato corso della politica economica fosse troppo cauto ed insufficiente a creare l'effetto d'urto desiderato; da altri che esso fosse invece precipitoso e tale da determinare pericoli alla stabilità finanziaria. Questo duplice ordine di critiche ha accompagnato le successive mosse nelle quali, nel corso dell'anno, si è concretata l'azione di sostegno e di rilancio della politica governativa. Ma questi timori sono apparsi ingiustificati. Anche per effetto dell'eccezionale andamento della bilancia dei pagamenti che ha permesso di ricostruire la consistenza delle nostre riserve valutarie, le autorità monetarie hanno potuto aumentare la creazione di liquidità, fornendo al sistema bancario attività di riserva che permettono di far fronte anche ad una rilevante espansione dei suoi impieghi. </p><p class="paragraph" data-counter="10" id="p-10">Con una domanda di prestiti ancora ristagnante (ma gli ultimi dati offrono sintomi interessanti di ripresa) questa liquidità ha creato condizioni favorevoli alla normalizzazione del mercato obbligazionario, alla stabilizzazione prima e a una moderata riduzione poi del saggio di interesse a lungo termine e ad una maggiore facilità nel collocamento delle emissioni del reddito fisso. Accanto allo strumento monetario, la politica di rilancio ha richiesto un impiego massiccio dell'altro, fondamentale strumento dell'azione anticongiunturale, rappresentato dalla gestione del bilancio statale, e più in generale dal complesso della spesa pubblica, la quale è stata incrementata. Con il decreto del marzo scorso<sup><a href="#curatornote-4" id="curatornote-ref-4">[4]</a></sup>, si sono modificate alcune norme procedurali che ostacolavano la manovra di acceleramento della spesa e, attraverso l'emissione di Buoni del Tesoro e altre operazioni finanziarie, si è posto in grado il Governo di aumentare il volume dei suoi interventi anche al di sopra del limite posto con il bilancio annuale, la cui impostazione già rispondeva a criteri di controllata espansione. Sempre in occasione di quel decreto, si aboliva l'imposta sugli acquisti delle automobili, con immediati effetti favorevoli sulla congiuntura del settore. E non soltanto la gestione del bilancio dello Stato, ma il complesso della finanza degli enti pubblici, veniva orientato nel senso di esercitare un'azione di sostegno della domanda globale. Anche in questa logica debbono essere interpretati sia la politica previdenziale con l’aumento delle pensioni, sia razione della Cassa Depositi e Prestiti, la quale ha fornito agli enti locali i mezzi per finanziare nuove opere pubbliche. L'impiego anticongiunturale della spesa pubblica, che ha nel complesso assunto dimensioni rilevanti, si è sviluppato lungo il corso di questi dodici mesi, via via che una prudente valutazione della situazione permetteva di escludere il pericolo dell'insorgere di nuove tensioni inflazionistiche. Assieme alla espansione delle esportazioni, essa ha rappresentato la componente dinamica nella formazione del reddito, che ha compensato la caduta degli investimenti privati e la stentata evoluzione del consumo, dovuta alla modesta crescita del reddito delle famiglie, in conseguenza della riduzione degli orari di lavoro. La più grave crisi del dopoguerra ha potuto di conseguenza essere contenuta in limiti severi ma sopportabili. L'evoluzione della politica economica, verificatasi nell'autunno scorso, si è accompagnata aduna inversione di tendenza negli indici della produzione industriale, che da allora presentano una contenuta ma costante tendenza ascendente, toccando nei mesi recenti nuovi massimi assoluti. </p><p class="paragraph" data-counter="11" id="p-11">Questa tendenza tuttavia non è generalizzata e, accanto a settori in forte ripresa, ve ne sono altri che sono stagnanti o addirittura ancora in fase di contrazione. Di qui le difficoltà di interpretare correttamente le tendenze in atto nel nostro sistema economico in questa riapertura autunnale. L'elemento più confortante è rappresentato dal progressivo esaurirsi delle scorte delle imprese industriali e di quelle del settore commerciale, e soprattutto dall'apparire dei primi sintomi di un mutamento nelle aspettative degli imprenditori circa i nuovi investimenti. Un'indagine condotta in primavera, e quindi in un periodo di maggior incertezza, rileva l'esistenza di programmi di investimento per il prossimo anno, in netta ascesa rispetto ai livelli depressi toccati dopo il 1963, anche se non del tutto sufficienti a riassicurare il normale ritmo di sviluppo del sistema. Anche le inchieste mensili sulla opinione degli imprenditori constatano da alcuni mesi risultati via via meno pessimistici. </p><p class="paragraph" data-counter="12" id="p-12">Il governo, nel prendere la decisione più impegnativa per la politica economica del prossimo anno, l'approvazione del bilancio 1966, ha ritenuto realistico assumere un'alta probabilità degli investimenti privati ed ha ipotizzato su queste premesse il volume della spesa. Esso lascia un sufficiente margine di risorse per gli impieghi più direttamente produttivi la cui urgenza è data dalla concorrenza internazionale e dalla stasi nel processo di rinnovo e di sostituzione degli impianti verificatosi negli ultimi due anni. Variazioni nel volume degli investimenti finanziari fuori bilancio attraverso il ricorso al mercato dei capitali potranno assicurare tuttavia un meccanismo flessibile di aggiustamento, qualora dovesse tardare a concretarsi la risposta delle imprese alle nuove prospettive di sviluppo della nostra economia. La ripresa degli investimenti produttivi rappresenta dunque il problema fondamentale per il rilancio e l’apertura di una nuova fase di prosperità. Lo scorso anno, ancora in questa sede, io rivolgevo un appello agli imprenditori, perché orientassero le loro scelte in materia di investimenti sulla base non di temporanee valutazioni della consistenza del loro portafoglio di ordinativi, ma tenendo presenti le prospettive di espansione di lungo periodo e i pericoli derivanti da un ritardo nell'aggiornamento tecnologico per imprese operanti in concorrenza nel <span about="https://w3id.org/moro/enoam/data/132113/v1/mention-21" class="mention organization" id="mention-21" property="dcterms:references" resource="https://w3id.org/moro/enoam/data/mercato-europeo-comune" typeof="deo:Reference">Mercato comune</span>. </p><p class="paragraph" data-counter="13" id="p-13">Questi appelli possono apparire superflui e quasi irritanti, per chi opera stretto in una situazione di conti economici sui quali la depressione della domanda e l'aumento dei costi del lavoro del 1962/63, hanno esercitato i loro effetti, comprimendo margini di profitto a livelli che lasciano scarso gioco per il finanziamento degli investimenti e appaiono fornire un limitato incentivo per nuovi rischi. Di fronte all'opinione largamente diffusa che qualche cosa di irreparabile si era verificato nel meccanismo di sviluppo della nostra economia, ritenevo allora, e ritengo a maggior ragione oggi, dovere di chi ha responsabilità politiche ricordare che la demoralizzazione e la perdita del gusto del rischio sono i più gravi pericoli, e che è virtù dell'imprenditore e giustificazione del suo ruolo nella nostra società economica la capacità di rompere gli equilibri esistenti e di trarre vantaggio dalle indefinite possibilità aperte dalle applicazioni tecniche e scientifiche ai processi produttivi. Una crisi congiunturale non è un fatto permanente e genera essa stessa tendenze riequilibratrici il cui effetto si aggiunge a quello di una corretta manovra di politica economica da parte dello Stato. La ripresa della domanda, che ne segue, reintegra almeno parzialmente la capacità di guadagno delle imprese che in definitiva, però, è garantita soltanto dal mantenimento di un elevato ritmo di investimenti di capitali e di sforzi, intesi a migliorarne la efficienza e la produttività. </p><p class="paragraph" data-counter="14" id="p-14">Dietro quegli appelli vi è anche la consapevolezza che l'apparato statale è sempre in grado di svolgere una funzione compensativa e di assicurare il pieno impiego delle capacità esistenti. Certo, molti e difficili problemi si dovranno affrontare per garantire in condizioni di stabilità il nuovo salto in avanti dell'economia italiana: investimenti sul fattore umano, per fornire un'offerta di lavoro qualificato ai livelli di una società industriale; investimenti nella ricerca scientifica; razionalizzazione dei processi di distribuzione; concentrazione di imprese per creare complessi a livello europeo; assistenza ai nostri esportatori ed eliminazione delle distorsioni del sistema tributario e previdenziale, che pongono i nostri prodotti in condizioni di inferiorità rispetto alla concorrenza estera; redistribuzione territoriale dei nuovi impianti, oltre che per ragioni di giustizia, per impedire il formarsi di aree di congestione, con effetti inflazionistici sui costi di produzione; riorganizzazione delle infrastrutture dei pubblici servizi, e in particolare di quelle relative ai trasporti. </p><p class="paragraph" data-counter="15" id="p-15">La soluzione di tutti questi problemi dipende dalla tempestività e dall'efficienza di programmazione del Governo e dal vigore con cui le imprese affronteranno la sfida del progresso tecnico, dalla capacità dei sindacati di svolgere la loro funzione di stimolo, con rivendicazioni commisurate alla capacità di assorbimento del sistema. Sulla possibilità di collaborazione tra Governo, imprenditori e sindacati si fondano le nostre speranze di uno sviluppo vigoroso e stabile. Su questo punto il Governo è fortemente impegnato. L'esperienza che abbiamo fatto nel difficile periodo che sta alle nostre spalle e che ha toccato forze politiche, imprenditori e lavoratori, ci fa sperare che possa essere dissolto quel complesso di reazioni istintive, di diffidenze immotivate, di oscure paure, di gelose rivendicazioni di autonomia che un governo democratico non intende certo intaccare, che è interesse comune, per la sua pesante incidenza sulle vicende economiche, di chiarire ed eliminare. Per fattori obiettivi ed altri di ordine psicologico permane la crisi del mercato immobiliare e nell'industria edilizia. La crisi che questa industria attraversa ha, come dicevo, obiettive giustificazioni economiche, derivante dallo scomparire della domanda speculativa che determinò il boom degli anni 1962-1963<sup><a href="#curatornote-5" id="curatornote-ref-5">[5]</a></sup>; dall'aumento del costo del denaro; dalla lentezza del processo di riaggiustamento dei prezzi a livelli normali, adeguati ai nuovi, più moderati valori delle aree; ma tuttavia è indubbio che preoccupazioni circa le direttive della politica economica del Governo vi abbiano giocato una qualche parte. </p><p class="paragraph" data-counter="16" id="p-16">È bene riaffermare ancora una volta che non era e non è intenzione del Governo di contestare il diritto naturale alla proprietà della casa e di sconvolgere legittimi interessi, ma di regolare invece, secondo criteri di utilità generale, l'immissione nel mercato di quelle aree agricole che lo sviluppo dei centri urbani investe, e per la cui utilizzazione sono necessari pesanti costi di preparazione sostenuti dagli enti pubblici. La nostra politica mira ad un più ordinato sviluppo delle nostre città, e ad una più equa suddivisione dei costi e dei benefici degli investimenti per l'urbanizzazione, ma sarebbe certo illusorio attendersi in un breve orizzonte temporale miracolistiche riduzioni del prezzo degli alloggi. Per questo possiamo ritenere che, completata l'attuale fase di livellamento dei prezzi, il mercato ritroverà un suo equilibrio ad un sostenuto livello di attività, quale è richiesto per riammodernare il troppo vetusto patrimonio edilizio nazionale e per far fronte alla nuova domanda derivante dalle migrazioni, dalle nuove famiglie, dalla propensione largamente diffusa a migliori condizioni di alloggio. Per rendere attuale questa potenziale domanda, una volta ridottasi od esauritasi quella proveniente dai ceti più ricchi, sarà necessario rivedere il meccanismo di finanziamento e di intervento pubblico fornendo facilitazioni atte a ridurre l'incidenza annuale del costo di acquisto ad un livello sopportabile. I recenti provvedimenti rispondono appunto a questa logica e prefigurano un più sistematico intervento dello Stato nel settore. </p><p class="paragraph" data-counter="17" id="p-17">I problemi del sostegno della domanda, attraverso misure monetarie e fiscali, ovvero attraverso provvedimenti intesi, come nel caso dell'edilizia, ad incentivare un particolare tipo di domanda, non esauriscono la strategia anticongiunturale del Governo, poiché l'attuale crisi ha in talune industrie rivelato l'esistenza di problemi strutturali, la cui risoluzione impone faticosi processi di ridimensionamento e di riconversione. Il Governo, come dimostrano i provvedimenti dello scorso anno, con la costituzione di un fondo speciale presso l'<span about="https://w3id.org/moro/enoam/data/132113/v1/mention-22" class="mention organization" id="mention-22" property="dcterms:references" resource="https://w3id.org/moro/enoam/data/istituto-mobiliare-italiano" typeof="deo:Reference">IMI</span>, e quelli proposti il mese scorso per l'industria tessile, ha ritenuto suo dovere intervenire per facilitare questo processo, non solo per alleviare il disagio delle popolazioni residenti in aree la cui struttura economica si è storicamente specializzata nei settori attualmente in crisi, ma anche per evitare le conseguenze negative sullo sviluppo dell'intero sistema della stagnazione di importanti settori industriali. Questi interventi hanno lo scopo di impedire che, per temporanee difficoltà finanziarie, vada disperso il patrimonio di esperienze e di impianti di imprese tecnicamente efficienti. Questa azione di emergenza non esaurisce però la politica industriale del Governo verso quei settori. Esso intende assistere ed aiutare la loro riorganizzazione a livelli di produttività che ne permettano la competizione in sede internazionale, il che impone la necessità di fusioni, di modernizzazioni di impianti superati, di specializzazione della produzione delle diverse unità aziendali, di riqualificazione delle maestranze; di assistenza alla manodopera esuberante, creando, possibilmente in luogo, occasioni alternative di lavoro. Ancora una volta il discorso cade, con un'enfasi ancor più accentuata per queste industrie malate, sui temi dell'efficienza e della produttività. </p><p class="paragraph" data-counter="18" id="p-18">L'insistenza su questi temi può apparire in contrasto con l'altra grande preoccupazione del Governo e del Paese, quella cioè di assicurare il più alto livello possibile di occupazione della manodopera. Questi due obiettivi non sono però antagonistici, in quanto l'azione del Governo, intesa a mantenere un ritmo costante di aumento della domanda complessiva, e quindi della produzione e dell'occupazione, trova la sua barriera, non valicabile, nella necessità di assicurare l'equilibrio della bilancia dei pagamenti e dei prezzi interni; ora, in una economia aperta e nella quale le pressioni per un maggior benessere, che si concretano nella tendenza crescente dei redditi di lavoro, sono così intense, questi equilibri non possono essere assicurati senza lo sforzo costante per aumentare la produttività e per mantenersi capaci di competizione. </p><p class="paragraph" data-counter="19" id="p-19">La condizione per un accrescimento dell'occupazione è dunque proprio l'azione a tutti i livelli per il miglioramento dell'efficienza produttiva. Questa azione potrebbe però non essere sufficiente ad assicurare la stabilità e la competitività della nostra economia, se le pressioni per il miglioramento delle retribuzioni dovessero superare certi livelli di intensità, non assorbibili dalla capacità di aumento della produttività del sistema. È doveroso richiamare su questo punto l'attenzione, poiché nei prossimi mesi verranno a scadenza alcuni contratti chiave che assumono, per la loro importanza, una funzione decisiva di orientamento nelle vicende del mercato del lavoro. Le parti contraenti dovranno essere consapevoli della responsabilità verso l'intero Paese e verso i lavoratori disoccupati in particolare, e valutare con estrema attenzione le conseguenze delle richieste di eccessivi aumenti salariali nel delicato processo della ripresa congiunturale. Il Governo, resistendo alle richieste di alcune categorie di dipendenti di pubblici servizi, che già godono di remunerazioni relativamente adeguate, ha voluto dare un esempio di fermezza di fronte al pericolo di un ulteriore allargamento del ventaglio salariale, che aprirebbe la prospettiva di un movimento a rincorsa delle diverse categorie. </p><p class="paragraph" data-counter="20" id="p-20">I vantaggi per tutti che deriveranno dal rilancio della nostra economia, sono certamente presenti agli organizzatori sindacali, che hanno vissuto in questi ultimi, anni l'esperienza del diminuito potere contrattuale dei lavoratori. Essi sanno che non è nell'interesse dei lavoratori uno sviluppo caratterizzato dall'alternanza di fasi di spinta inflazionistica dei salari e di fasi di stagnazione economica e di cristallizzazione dei livelli remunerativi. Le potenzialità di crescita dell'economia italiana sono oggi ancora assai elevate: nei prossimi venti anni il reddito potrà più che raddoppiare. Vi è quindi spazio per un miglioramento delle condizioni di vita di tutti i gruppi sociali, specialmente di quelli oggi più sacrificati, ma per ottenere questi risultati occorrerà insieme molto vigore e molta prudenza. Sono del resto queste posizioni che, in una visione equilibrata e schiettamente democratica del fenomeno economico, stanno a base del programma quinquennale di sviluppo. Vi è dunque una grande ricchezza di energie che si sprigionano nella società italiana. </p><p class="paragraph" data-counter="21" id="p-21">È la nostra, una società viva, insoddisfatta di sé e ad un tempo fiduciosa nel suo avvenire; una società perciò in movimento ed in trasformazione. L'iniziativa economica, l'affermarsi del lavoro umano in condizioni di sempre maggiore prestigio e potere, il moltiplicarsi degli scambi e dei rapporti, il processo generale di sviluppo del Paese, la rinascita del Mezzogiorno, il progressivo emergere dei valori umani e dei diritti della persona nella vita democratica, la fede in un moto sicuro ed, alla lunga, irresistibile verso la libertà, la giustizia e la pace, la volontà d'impegnarsi in esso e di favorirlo anche se non sempre in modo ordinato ed efficace: questa è l'<span about="https://w3id.org/moro/enoam/data/132113/v1/mention-18" class="mention place" id="mention-18" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>. Una tale ricchezza di vita, propria di una società che tende ad assestarsi, rinnovata, ad un più alto livello civile ed umano, ha tuttavia dall'interno forze di deviazione, di contraddizione e di arresto. Esse sono in ciascuno di noi oltre che in strutture sociali ancora troppo limitatrici e soffocanti. </p><p class="paragraph" data-counter="22" id="p-22">In una società libera il successo in questa lotta, il raggiungimento effettivo di un più alto grado di libertà, di benessere, di giustizia, di civiltà e di cultura sono affidati ad ogni uomo e ad una organizzazione sociale essa stessa guidata e controllata dall'uomo. Non è giustificato il pessimismo di fronte ad una tale ricchezza di risorse umane, ma neppure un facile ottimismo, quasi non vi fosse il rischio della involuzione e del fallimento sulla via che porta ad una società veramente umana. Dobbiamo avere perciò coraggio e fiducia ed insieme vigilanza e misura. Non possiamo rinunciare ai nostri diritti, l'affermarsi dei quali s'identifica con l’elevazione sociale e lo sviluppo della civiltà. Ma non possiamo trascurare neppure i nostri doveri ed i nostri limiti. Le sorti del nostro Paese sono nelle nostre mani. Abbiamo tutti, Governo e popolo, possibilità e responsabilità. Ci sono i poteri ed i doveri del Governo mediante i quali esso serve la collettività e contribuisce a far vivere lo Stato. Quando esso garantisce e sospinge ovvero disciplina e limita le libere forze della vita sociale, opera secondo una visione d'insieme, per un obiettivo di ordine, di giustizia, di libertà e di pace, in tal senso indirizzando e condizionando i comportamenti dei cittadini. Ma vi sono significative posizioni e responsabilità dei singoli, in definitiva e la visione del Governo e quella dei cittadini tendono a coincidere in una società democratica, influenzandosi reciprocamente. </p><p class="paragraph" data-counter="23" id="p-23">La direzione politica di una società libera è destinata al fallimento ed all'impotenza, se non susciti comprensione, fiducia e consenso. Questa convergenza è qualche volta difficile o stentata o tardiva. Ma essa è indispensabile. Ed i cittadini possono aiutare il comporsi del singolo nell'insieme; possono comprendere, preparare, inserirsi liberamente con i loro diritti e doveri in una società legata e solidale. Vi chiediamo dunque di volere la vostra libertà e la libertà di tutti con la stessa forza e convinzione; di volere il vostro progresso ed insieme il progresso di tutti. Vi chiediamo di rinunciare all'egoismo e di non consentire, al di là di questa, a nessun'altra rinuncia. Vi chiediamo di credere che ragionevoli limitazioni e temporanei sacrifici portano ad un vero sviluppo; che una libertà misurata e rispettosa è una vera libertà ed una libertà garantita. Vi chiediamo di credere che la libertà non di uno solo, ma di tutti, esalta necessariamente la dignità umana e rinnova la società. Vi chiediamo perciò di custodire la libertà politica come un bene supremo che apre largamente il varco alla giustizia che avanza. Il Governo vuole essere, insieme con voi, il garante della libertà e della giustizia, Vi chiediamo di avere fede, come noi l'abbiamo, nell'<span about="https://w3id.org/moro/enoam/data/132113/v1/mention-19" class="mention place" id="mention-19" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, nel genio del nostro popolo, nella sua saggezza e misura, nelle sue risorse, nel suo avvenire. Il Governo, responsabile dell'ordine sociale, regola, senza alcuna rinuncia, il ritmo del movimento e del progresso, per renderli sicuri ed effettivi. Ecco perché, nel rispetto della libertà, ordiniamo nel programma uno sviluppo che non sarà solo economico, ma sociale ed umano. Una società, una patria, nella quale possiate riconoscervi liberi ed eguali in un mondo che evolve, esso pure, verso una convivenza pacifica e feconda. </p><ol id="curatorNotes"><li about="https://w3id.org/moro/enoam/data/132113/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Ente pubblico incaricato di finanziare opere per lo sviluppo economico e sociale del Mezzogiorno. Costituita nel 1950, la Cassa del Mezzogiorno era stata di recente prorogata dal Governo Moro II, come Moro dice più sotto, e dotata di un finanziamento pari a 1600 miliardi in cinque anni. <a href="#curatornote-ref-1">↑</a></li><li about="https://w3id.org/moro/enoam/data/132113/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Si tratta del piano di sviluppo economico presentato al Consiglio dei ministri dal ministro del Bilancio Giovanni Pieraccini nel gennaio del 1965. <a href="#curatornote-ref-2">↑</a></li><li about="https://w3id.org/moro/enoam/data/132113/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Moro si riferisce al suo discorso dell’anno precedente. <a href="#curatornote-ref-3">↑</a></li><li about="https://w3id.org/moro/enoam/data/132113/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è al cosiddetto “superdecreto” emanato dal governo a metà marzo 1965 e approvato poi a maggio. <a href="#curatornote-ref-4">↑</a></li><li about="https://w3id.org/moro/enoam/data/132113/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Sono questi gli anni in cui, a seguito delle lotte sindacali scoppiate a cavallo degli anni Sessanta, si registrano forti aumenti salariali e un’impennata della domanda, specie di alcuni beni come la carne e le automobili. <a href="#curatornote-ref-5">↑</a></li></ol></body></html>