<!DOCTYPE html>
<html><head prefix="rdfs: http://www.w3.org/2000/01/rdf-schema# foaf: http://xmlns.com/foaf/0.1/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.032" name="dcterms.relation"/><meta content="10.48678/unibo/aldomoro1.2.2.032" name="dcterms.identifier"/><meta content="Moro, Aldo, [Sui concorsi per personale sanitario], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.032." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sui concorsi per personale sanitario]</title>


<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="fabio: http://purl.org/spar/fabio/ dcterms: http://purl.org/dc/terms/"><h1>[Sui concorsi per personale sanitario]</h1><p class="paragraph" data-counter="1" id="p-1">Farò<sup><a href="#curatornote-1" id="curatornote-ref-1">[1]</a></sup> una dichiarazione a titolo personale, che non impegna il gruppo democratico cristiano.</p><p class="paragraph" data-counter="2" id="p-2">Voterò contro questa proposta di legge, oltre che per i motivi prospettati, anche per questi altri. Anzitutto è strano che, dopo l’approvazione di una legge da parte del Parlamento, a distanza di pochissimo tempo si ritenga di modificare la precedente deliberazione.</p><p class="paragraph" data-counter="3" id="p-3">Se<sup><a href="#curatornote-2" id="curatornote-ref-2">[2]</a></sup>, per ipotesi, fossero state commesse delle ingiustizie, non sarebbe comunque opportuno tentare di correggerle in questo momento.</p><p class="paragraph" data-counter="4" id="p-4">A prescindere da questo motivo di opportunità, sono poi contrario alla proposta di legge, perché si creerebbe disparità di trattamento fra gli aspiranti a questi concorsi. Infatti, mentre nell’ambito di questa legge, che ha carattere temporaneo, sono stati banditi e già espletati taluni concorsi in base ai criteri sanciti dalla legge precedente, ora si vorrebbe, ad un certo punto, per i concorsi ancora da bandire e da espletare, introdurre diversi requisiti di partecipazione, creando così un’assoluta disparità di trattamento nei confronti delle persone che aspirano a partecipare a questi concorsi. Per questo motivo di opportunità e di correttezza giuridica mi dichiaro contrario alla proposta di legge.</p><ol id="curatorNotes"><li about="https://w3id.org/moro/enoam/data/122032/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene dichiarandosi contrario alla proposta di legge avanzata dal senatore Natale Santero mirante a consentire, attraverso l’adozione di norme transitorie, la partecipazione ai concorsi per personale sanitario anche a coloro che, per motivi di età, sarebbero esclusi. <a href="#curatornote-ref-1">↑</a></li><li about="https://w3id.org/moro/enoam/data/122032/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro riprende l’interruzione dell’onorevole Eugenio Dugoni che accusa la maggioranza di operare quotidianamente in questo modo. <a href="#curatornote-ref-2">↑</a></li></ol></body></html>