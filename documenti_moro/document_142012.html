<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.2.012" name="dcterms.relation"/><meta content="10.48678/unibo/aldomoro1.4.2.012" name="dcterms.identifier"/><meta content="Moro, Aldo, [Il dissenso in Unione sovietica], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Il ritorno al centro-sinistra e la “solidarietà nazionale” (giugno 1973 – maggio 1978), a cura di Guido Formigoni e Agostino Giovagnoli, edizione e nota storico-critica di Chiara Zampieri, Bologna, Università di Bologna, 2021. DOI: https://doi.org/10.48678/unibo/aldomoro1.4.2.012." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il ritorno al centro-sinistra e la “solidarietà nazionale” (giugno 1973 – maggio 1978), 2021" name="description"/><title>[Il dissenso inUnione sovietica]</title>
<div id="mentionMeta">
<meta about="https://w3id.org/moro/enoam/data/unione-sovietica" typeof="dcterms:Location"/>
<meta about="https://w3id.org/moro/enoam/data/unione-sovietica" content="Unione sovietica" property="rdfs:label"/>
<meta about="https://w3id.org/moro/enoam/data/unione-sovietica" property="owl:sameAs" resource="http://www.wikidata.org/entity/Q15180"/>
<meta about="https://w3id.org/moro/enoam/data/organizzazione-delle-nazioni-unite" typeof="foaf:Organization"/>
<meta about="https://w3id.org/moro/enoam/data/organizzazione-delle-nazioni-unite" content="Nazioni Unite" property="rdfs:label"/>
<meta about="https://w3id.org/moro/enoam/data/organizzazione-delle-nazioni-unite" property="owl:sameAs" resource="http://www.wikidata.org/entity/Q1065"/>
<meta about="https://w3id.org/moro/enoam/data/helsinki" typeof="dcterms:Location"/>
<meta about="https://w3id.org/moro/enoam/data/helsinki" content="Helsinki" property="rdfs:label"/>
<meta about="https://w3id.org/moro/enoam/data/helsinki" property="owl:sameAs" resource="http://www.wikidata.org/entity/Q1757"/>
<meta about="https://w3id.org/moro/enoam/data/willy-brandt" typeof="foaf:Person"/>
<meta about="https://w3id.org/moro/enoam/data/willy-brandt" content="Willy Brandt" property="rdfs:label"/>
<meta about="https://w3id.org/moro/enoam/data/willy-brandt" property="owl:sameAs" resource="http://www.wikidata.org/entity/Q2514"/><meta about="https://w3id.org/moro/enoam/data/willy-brandt" content="Brandt, Willy" property="skos:prefLabel"/>
<meta about="https://w3id.org/moro/enoam/data/europa" typeof="dcterms:Location"/>
<meta about="https://w3id.org/moro/enoam/data/europa" content="Europa" property="rdfs:label"/>
<meta about="https://w3id.org/moro/enoam/data/europa" property="owl:sameAs" resource="http://www.wikidata.org/entity/Q46"/>
<meta about="https://w3id.org/moro/enoam/data/bruno-kreisky" typeof="foaf:Person"/>
<meta about="https://w3id.org/moro/enoam/data/bruno-kreisky" content="Bruno Kreisky" property="rdfs:label"/><meta about="https://w3id.org/moro/enoam/data/bruno-kreisky" property="owl:sameAs" resource="http://www.wikidata.org/entity/Q44517"/><meta about="https://w3id.org/moro/enoam/data/bruno-kreisky" content="Kreisky, Bruno" property="skos:prefLabel"/>
<meta about="https://w3id.org/moro/enoam/data/aleksandr-isaevic-solzenicyn" typeof="foaf:Person"/>
<meta about="https://w3id.org/moro/enoam/data/aleksandr-isaevic-solzenicyn" content="Aleksandr Solženicyn " property="rdfs:label"/><meta about="https://w3id.org/moro/enoam/data/aleksandr-isaevic-solzenicyn" property="owl:sameAs" resource="http://www.wikidata.org/entity/Q34474"/><meta about="https://w3id.org/moro/enoam/data/aleksandr-isaevic-solzenicyn" content="Solženicyn, Aleksandr" property="skos:prefLabel"/>
<meta about="https://w3id.org/moro/enoam/data/ginevra" typeof="dcterms:Location"/>
<meta about="https://w3id.org/moro/enoam/data/ginevra" content="Ginevra" property="rdfs:label"/>
<meta about="https://w3id.org/moro/enoam/data/ginevra" property="owl:sameAs" resource="http://www.wikidata.org/entity/Q71"/>
<meta about="https://w3id.org/moro/enoam/data/stati-uniti-d-america" typeof="dcterms:Location"/>
<meta about="https://w3id.org/moro/enoam/data/stati-uniti-d-america" content="Stati Uniti" property="rdfs:label"/>
<meta about="https://w3id.org/moro/enoam/data/stati-uniti-d-america" property="owl:sameAs" resource="http://www.wikidata.org/entity/Q30"/>
<meta about="https://w3id.org/moro/enoam/data/canada" typeof="dcterms:Location"/>
<meta about="https://w3id.org/moro/enoam/data/canada" content="Canada" property="rdfs:label"/>
<meta about="https://w3id.org/moro/enoam/data/canada" property="owl:sameAs" resource="http://www.wikidata.org/entity/Q16"/>
</div>

<div id="footnoteMeta">
<meta about="https://w3id.org/moro/enoam/data/chiara-zampieri" typeof="foaf:Person"/>
<meta about="https://w3id.org/moro/enoam/data/chiara-zampieri" content="Chiara Zampieri" property="rdfs:label"/>
</div>
</head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>
 [Il dissenso in
 
  Unione sovietica
 
 ]
</h1><p class="paragraph" data-counter="1" id="p-1">
 Ero pronto per fare la mia esposizione in Commissione affari esteri il giorno 18 settembre. Quindi, sono stato estremamente sollecito nei confronti di questo dibattito. Mi sono offerto di promuoverlo in Commissione prima ancora della ripresa dei lavori in Assemblea.
</p><p>
 […]
</p><p class="paragraph" data-counter="2" id="p-2">
 È notorio che, tra le date da me considerate possibili, vi era quella in cui avrebbe avuto luogo la ricostituzione della Commissione con l’elezione del suo presidente, ciò che è avvenuto il giorno 18 settembre. Mi sono messo a disposizione per promuovere quel giorno stesso il presente dibattito.
</p><p>
 […]
</p><p class="paragraph" data-counter="3" id="p-3">
 Signor Presidente, onorevoli deputati, il dissenso nell’
 <span about="https://w3id.org/moro/enoam/data/142012/v1/mention-29" class="mention place" id="mention-29" property="dcterms:references" resource="https://w3id.org/moro/enoam/data/unione-sovietica" typeof="deo:Reference">
  Unione Sovietica
 </span>
 di cittadini, specie di intellettuali, severamente sanzionato, ha suscitato profonda emozione nell’opinione pubblica italiana e in quella internazionale. La vicenda preoccupa, nella sua responsabilità, il Governo italiano. Il nostro popolo non è mai insensibile quando siano rivendicati i diritti della persona umana di fronte ad una gestione autoritaria della vita sociale. Esso sa che le azioni contro intellettuali, scienziati ed artisti, colpevoli solo di avere espresso opinioni non gradite e non accettate, sono contrarie ai fondamentali principi di convivenza ed insieme rallentano il progresso di quegli Stati nei quali si riscontra una paralizzante intransigenza ideologica. È sulla base di questa convinzione che il Governo italiano ha registrato con ansia e con sorpresa, considerato il momento internazionale, le misure repressive nei confronti degli intellettuali del dissenso. Pur nel rispetto del principio del non intervento negli affari interni di altri Stati, il Governo non può non riaffermare in questa occasione la sua adesione ai valori di libertà che, del resto, sono consacrati nello statuto delle
 <span about="https://w3id.org/moro/enoam/data/142012/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/organizzazione-delle-nazioni-unite" typeof="deo:Reference">
  Nazioni Unite
 </span>
 .
</p><p class="paragraph" data-counter="4" id="p-4">
 La dichiarazione universale dei diritti dell’uomo, infatti, include per ogni persona la libertà di opinione e di espressione, « compresa quella di non essere molestato per la propria opinione e di cercare, ricevere e diffondere informazioni e idee attraverso ogni mezzo e senza riguardo alle frontiere ».
 
 Tale principio è stato esplicitamente richiamato nelle raccomandazioni finali nei preliminari di
 <span about="https://w3id.org/moro/enoam/data/142012/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/helsinki" typeof="deo:Reference">
  Helsinki
 </span>
 , approvate all’unanimità dai ministri degli affari esteri nel corso della prima fase della conferenza europea per la sicurezza e la cooperazione, tenutasi nel luglio scorso
 <sup>
<a href="#curatornote-1" id="curatornote-ref-1">
   [1]
  </a>
</sup>
 .
</p><p class="paragraph" data-counter="5" id="p-5">
 In questo spirito il Governo italiano esprime la propria simpatia per quanti dichiarano la loro fede nella libertà ed attendono che la loro parola sia raccolta nel mondo. Esso si unisce a coloro che, autorevolmente, in molti paesi hanno in questi giorni riaffermato i valori della dignità della persona umana.
</p><p class="paragraph" data-counter="6" id="p-6">
 Vorrei ricordare che il cancelliere
 <span about="https://w3id.org/moro/enoam/data/142012/v1/mention-26" class="mention person" id="mention-26" property="dcterms:references" resource="https://w3id.org/moro/enoam/data/willy-brandt" typeof="deo:Reference">
  Brandt
 </span>
<sup>
<a href="#curatornote-2" id="curatornote-ref-2">
   [2]
  </a>
</sup>
 , il quale ha dato un così alto contributo alla creazione di un nuovo clima in
 <span about="https://w3id.org/moro/enoam/data/142012/v1/mention-13" class="mention place" id="mention-13" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 , ha voluto esprimere al
 <em>
  Bundestag
 </em>
 questi stessi sentimenti, rilevando che « proprio una politica che faccia più sicura la pace fra gli Stati può renderci consapevoli del distacco che ancora esiste tra la realtà di oggi e un mondo veramente pacifico ».
</p><p class="paragraph" data-counter="7" id="p-7">
 Anche il cancelliere austriaco
 <span about="https://w3id.org/moro/enoam/data/142012/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/bruno-kreisky" typeof="deo:Reference">
  Kreisky
 </span>
<sup>
<a href="#curatornote-3" id="curatornote-ref-3">
   [3]
  </a>
</sup>
 ha richiamato l’attenzione su episodi che « non giovano alla politica di distensione » e possono « creare pesanti scrupoli alla fede ed alla sensibilità di ogni democratico ».
</p><p class="paragraph" data-counter="8" id="p-8">
 Se si vuole evitare, secondo l’espressione di
 <span about="https://w3id.org/moro/enoam/data/142012/v1/mention-10" class="mention person" id="mention-10" property="dcterms:references" resource="https://w3id.org/moro/enoam/data/aleksandr-isaevic-solzenicyn" typeof="deo:Reference">
  Solgenizyn
 </span>
<sup>
<a href="#curatornote-4" id="curatornote-ref-4">
   [4]
  </a>
</sup>
 , che si realizzi « un mondo invaso dalla sfacciata convinzione che il potere possa fare qualsiasi cosa e la giustizia niente », occorre che tutti gli uomini di buona volontà continuino a lavorare per il rafforzamento di un clima di distensione tra gli Stati che dovrà avere rispondenza anche nel settore dei rapporti umani.
</p><p class="paragraph" data-counter="9" id="p-9">
 Non vi è dubbio che quanto meglio si riuscirà, nella Conferenza per la sicurezza e la cooperazione in
 <span about="https://w3id.org/moro/enoam/data/142012/v1/mention-14" class="mention place" id="mention-14" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 , a raccordare i principi sia in tema di sicurezza, sia in materia di cooperazione economica, sia nel settore dei rapporti umani, tanto maggiore sarà il contributo che la conferenza potrà dare al processo di pacificazione internazionale.
</p><p class="paragraph" data-counter="10" id="p-10">
 In coerenza con questa impostazione, il Governo italiano non mancherà di far valere in tutte le occasioni opportune e soprattutto nella seconda fase della conferenza iniziatasi a
 <span about="https://w3id.org/moro/enoam/data/142012/v1/mention-20" class="mention place" id="mention-20" property="dcterms:references" resource="https://w3id.org/moro/enoam/data/ginevra" typeof="deo:Reference">
  Ginevra
 </span>
<sup>
<a href="#curatornote-5" id="curatornote-ref-5">
   [5]
  </a>
</sup>
 , l’esigenza che il principio del rispetto dei diritti dell’uomo e delle libertà fondamentali figuri tra le norme che dovranno regolare le relazioni fra gli Stati del vecchio continente. Se infatti le cause della divisione che ha impedito in passato una fiduciosa ed efficace cooperazione tra i paesi europei non verranno rimosse, sarà difficile parlare di vera sicurezza e di vera distensione. Se
 
 il timore nei confronti dei liberi movimenti degli uomini e della circolazione delle idee non verrà meno, se non cadranno gli sbarramenti ideologici, se gli uomini non potranno comunicare veramente tra loro, sarà difficile dare alle formule redatte dalla diplomazia un significato concreto ed ogni misura per la diminuzione della minaccia militare non avrà che un significato limitato.
</p><p class="paragraph" data-counter="11" id="p-11">
 Se gli uomini invece potranno esprimersi al riparo di ogni repressione, il collegamento tra Stati europei non sarà né superficiale né provvisorio.
</p><p class="paragraph" data-counter="12" id="p-12">
 Sarebbe opera vana la nostra, se dimenticassimo che il più solido fondamento della pace e della sicurezza tra gli Stati è rappresentato da una dimensione umana che deve essere dimensione di libertà.
</p><p class="paragraph" data-counter="13" id="p-13">
 Noi abbiamo sempre concepito la conferenza come un modo di imprimere nuovo slancio, in ogni campo, ai rapporti intereuropei. Le raccomandazioni elaborate ad
 <span about="https://w3id.org/moro/enoam/data/142012/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/helsinki" typeof="deo:Reference">
  Helsinki
 </span>
 hanno indicato quali siano i problemi da risolvere. Occorre ora che essi vengano affrontati con consapevolezza certo dei limiti imposti dalle situazioni reali, ma senza mai perdere di vista le mete ideali, mancando le quali i nostri sforzi per la pace e la collaborazione in
 <span about="https://w3id.org/moro/enoam/data/142012/v1/mention-15" class="mention place" id="mention-15" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 risulterebbero vani.
</p><p class="paragraph" data-counter="14" id="p-14">
 Se un giorno, come noi auspichiamo, vi sarà una carta dell’
 <span about="https://w3id.org/moro/enoam/data/142012/v1/mention-16" class="mention place" id="mention-16" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 che includa i principi su cui si fonda la civiltà del nostro continente e sulla base dei quali essa possa esercitare ancora una volta un’influenza pacifica e benefica in tutto il mondo, fra tali principi dovranno esservi, senza alcun dubbio, quelli oggi così fortemente rivendicati. Solo così potrà essere superata ogni frattura in
 <span about="https://w3id.org/moro/enoam/data/142012/v1/mention-17" class="mention place" id="mention-17" property="dcterms:references" resource="https://w3id.org/moro/enoam/data/europa" typeof="deo:Reference">
  Europa
 </span>
 .
</p><p class="paragraph" data-counter="15" id="p-15">
 Ci troviamo ora, è bene rilevarlo, in una situazione assai delicata, nella quale una grande fermezza deve essere associata ad una responsabile prudenza. Non può
 
 essere, in nessun modo, sottovalutato, come abbiamo detto, il fattore della condizione umana e delle relazioni tra le persone: ma non minore considerazione deve essere data a quello relativo all’allentamento della tensione internazionale ed all’accrescimento della fiducia reciproca degli Stati. Se non vi fosse oggi questo fondamentale elemento di novità, vi sarebbe una assoluta rigidezza della situazione internazionale e non sarebbe neppure immaginabile di porre in termini politici, invece che di mera affermazione ideale, anche se nobile e moralmente apprezzabile, il tema fondamentale dei diritti umani. La pace è un bene troppo prezioso perché essa non debba essere perseguita, se necessario, con un minimo di flessibilità e di sviluppo negoziale. Ma è anche vero che, ponendo il tema in termini semplicemente di rapporti fra gli Stati, non considerandone in modo adeguato la sostanza umana, non si va certo molto in profondità né molto lontano. Non sembra dunque immaginabile bloccare la distensione con pregiudiziali, per alte ed importanti che esse siano; dobbiamo invece condurre innanzi la nostra azione con coraggio e con la consapevolezza di quelle che sono le condizioni reali e le garanzie durevoli della distensione. Non si può attendere il superamento delle difficoltà, oggi venute in evidenza, ma si deve mirare a sciogliere il nodo delle nostre preoccupazioni con una forte iniziativa politica, la quale coinvolga, per la logica delle cose ed in ragione dei nostri convincimenti, più vasti e complessi rapporti umani.
</p><p class="paragraph" data-counter="16" id="p-16">
 Questi sono gli obiettivi fondamentali che noi abbiamo cercato di raggiungere, favorendo la convocazione di una conferenza europea e partecipando attivamente alla sua preparazione. La conferenza affronta ora a
 <span about="https://w3id.org/moro/enoam/data/142012/v1/mention-21" class="mention place" id="mention-21" property="dcterms:references" resource="https://w3id.org/moro/enoam/data/ginevra" typeof="deo:Reference">
  Ginevra
 </span>
 i temi di sostanza dell’ordine del giorno, per elaborare documenti finali da esaminare ed approvare poi nella terza ed ultima fase. Lo svolgimento dei preliminari di
 <span about="https://w3id.org/moro/enoam/data/142012/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/helsinki" typeof="deo:Reference">
  Helsinki
 </span>
 sembra dimostrare che l’intero processo negoziale non costituisce un’operazione semplice e spedita, che procede secondo linee esattamente previste. La sua complessità non è comunque da valutare come un fatto negativo; tutt’altro. Essa riflette infatti la novità essenziale di questo incontro, che vede per la prima volta attorno ad uno stesso tavolo i rappresentanti di tutti i paesi europei, con gli
 <span about="https://w3id.org/moro/enoam/data/142012/v1/mention-23" class="mention place" id="mention-23" property="dcterms:references" resource="https://w3id.org/moro/enoam/data/stati-uniti-d-america" typeof="deo:Reference">
  Stati Uniti
 </span>
 e il
 <span about="https://w3id.org/moro/enoam/data/142012/v1/mention-24" class="mention place" id="mention-24" property="dcterms:references" resource="https://w3id.org/moro/enoam/data/canada" typeof="deo:Reference">
  Canada
 </span>
 , per partecipare, su una base di eguaglianza, alla ricerca di soluzioni che consentano di passare a rapporti più dinamici ed aperti tra gli Stati ed i popoli del nostro continente in un contesto di accresciuta sicurezza. Posso assicurare la Camera che non vi sarà da parte italiana nessun abbandono, né della politica di distensione né degli sforzi nel perseguire tutte le complesse finalità della conferenza, alla luce del dibattito illuminante ed ammonitore che questa crisi ha suscitato.
</p><ol id="curatorNotes">
<li about="https://w3id.org/moro/enoam/data/142012/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce alla Conferenza sulla sicurezza e la cooperazione in
   
    Europa
   
   , aperta il 3 luglio 1973 a
   
    Helsinki
   
   , proseguita a
   
    Ginevra
   
   dal 18 settembre 1973 al 21 luglio 1975, e conclusa a
   
    Helsinki
   
   il 1° agosto 1975 con la firma dell’Atto finale di
   
    Helsinki
   
   , sottoscritto da trentacinque stati di ambedue i blocchi militari, fra cui gli Usa, l’Urss e tutti i paesi europei, segnando una tappa importante del processo di distensione e includendo uno specifico accordo sul rispetto dei diritti umani.
   <a href="#curatornote-ref-1">
    ↑
   </a>

</li>
<li about="https://w3id.org/moro/enoam/data/142012/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Willy
   
    Brandt
   
   , pseudonimo di Herbert Ernst Karl Frahm (1913-1992), politico tedesco, fu presidente del Partito socialdemocratico di Germania (Spd) dal 1964 al 1987, vicecancelliere e ministro degli Esteri della Repubblica Federale Tedesca dal 1966 al 1969, cancelliere della coalizione social-liberale dal 1969 al 1974 [Enciclopedia on line Treccani,
   <em>
    ad vocem
   </em>
   ].
   <a href="#curatornote-ref-2">
    ↑
   </a>

</li>
<li about="https://w3id.org/moro/enoam/data/142012/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Bruno
   
    Kreisky
   
   (1911-1990), uomo politico austriaco, fu ministro degli Esteri fra il 1959 e il 1966, presidente del Partito socialdemocratico fra il 1967 e il 1987 e presidente del Consiglio fra il 1970 e il 1983 [Enciclopedia on line Treccani,
   <em>
    ad vocem
   </em>
   ].
   <a href="#curatornote-ref-3">
    ↑
   </a>

</li>
<li about="https://w3id.org/moro/enoam/data/142012/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Aleksandr Isaevič
   
    Solženicyn
   
   (1918-2008), scrittore russo. Arrestato nel 1945 per affermazioni contenute nella sua corrispondenza privata, scontò una lunga condanna, prima in campo di lavoro e poi al confino. Nel 1974 fu arrestato di nuovo, espulso dal paese e privato della cittadinanza; negli anni successivi visse in Svizzera e negli Usa [Enciclopedia on line Treccani,
   <em>
    ad vocem
   </em>
   ].
   <a href="#curatornote-ref-4">
    ↑
   </a>

</li>
<li about="https://w3id.org/moro/enoam/data/142012/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/chiara-zampieri" typeof="fabio:Comment">

   Moro si riferisce sempre alla summenzionata Conferenza sulla sicurezza e la cooperazione in
   
    Europa
   
   .
   <a href="#curatornote-ref-5">
    ↑
   </a>

</li>
</ol></body></html>