<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.140" name="dcterms.relation"/><meta content="10.48678/unibo/aldomoro1.3.2.140" name="dcterms.identifier"/><meta content="Moro, Aldo, [Intervento alla Direzione Dc a Roma per la soluzione alla crisi di governo], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.140." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Intervento alla Direzione Dc a Roma per la soluzione alla crisi di governo</title>
<div id="mentionMeta"><meta about="https://w3id.org/moro/enoam/data/mariano-rumor" typeof="foaf:Person"/><meta about="https://w3id.org/moro/enoam/data/mariano-rumor" content="Mariano Rumor" property="rdfs:label"/><meta about="https://w3id.org/moro/enoam/data/mariano-rumor" property="owl:sameAs" resource="http://www.wikidata.org/entity/Q316288"/><meta about="https://w3id.org/moro/enoam/data/mariano-rumor" content="mariano-rumor" property="wdt:P1986"/><meta about="https://w3id.org/moro/enoam/data/mariano-rumor" content="Rumor, Mariano" property="skos:prefLabel"/><meta about="https://w3id.org/moro/enoam/data/attilio-piccioni" typeof="foaf:Person"/><meta about="https://w3id.org/moro/enoam/data/attilio-piccioni" content="Attilio Piccioni" property="rdfs:label"/><meta about="https://w3id.org/moro/enoam/data/attilio-piccioni" property="owl:sameAs" resource="http://www.wikidata.org/entity/Q343323"/><meta about="https://w3id.org/moro/enoam/data/attilio-piccioni" content="attilio-piccioni" property="wdt:P1986"/><meta about="https://w3id.org/moro/enoam/data/attilio-piccioni" content="Piccioni, Attilio" property="skos:prefLabel"/><meta about="https://w3id.org/moro/enoam/data/giuseppe-saragat" typeof="foaf:Person"/><meta about="https://w3id.org/moro/enoam/data/giuseppe-saragat" content="Giuseppe Saragat" property="rdfs:label"/><meta about="https://w3id.org/moro/enoam/data/giuseppe-saragat" property="owl:sameAs" resource="http://www.wikidata.org/entity/Q1238"/><meta about="https://w3id.org/moro/enoam/data/giuseppe-saragat" content="giuseppe-saragat" property="wdt:P1986"/><meta about="https://w3id.org/moro/enoam/data/giuseppe-saragat" content="Saragat, Giuseppe" property="skos:prefLabel"/><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/></div>

<div id="footnoteMeta"><meta about="https://w3id.org/moro/enoam/data/michele-cento" typeof="foaf:Person"/><meta about="https://w3id.org/moro/enoam/data/michele-cento" content="Michele Cento" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1 class="title">Intervento alla Direzione Dc a Roma per la soluzione alla crisi di governo</h1><p class="paragraph" data-counter="1" id="p-1">Prendo la parola, per dare la mia conferma alla ricostruzione degli avvenimenti relativi a questa fase della crisi di Governo, fatta sia dal <span about="https://w3id.org/moro/enoam/data/132140/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/mariano-rumor" typeof="deo:Reference">Segretario politico</span><sup><a href="#curatornote-1" id="curatornote-ref-1">[1]</a></sup>, sia dai Presidenti dei Gruppi parlamentari<sup><a href="#curatornote-2" id="curatornote-ref-2">[2]</a></sup> e dal <span about="https://w3id.org/moro/enoam/data/132140/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/attilio-piccioni" typeof="deo:Reference">Presidente del Consiglio Nazionale</span><sup><a href="#curatornote-3" id="curatornote-ref-3">[3]</a></sup>. Siamo tutti insieme rammaricati e preoccupati dela conclusione negativa alla quale è giunta la trattativa intrapresa per difficoltà obiettive che sono apparse insuperabili, malgrado la buona volontà e la cordialità che, come ha detto l’on. Rumor, hanno caratterizzato i nostri incontri.</p><p class="paragraph" data-counter="2" id="p-2">È doveroso che io dia atto agli organi direttivi del Partito della fiducia e dell’amicizia che mi hanno accordato nell’assolvimento del mio compito. In esso, pur nella discrezione propria della mia funzione costituzionale, mi sono adoperato, in pubblico ed in privato, per cercare un punto d’incontro nella salvaguardia della dignità e dell’unità della <span about="https://w3id.org/moro/enoam/data/132140/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>, nel pieno rispetto per gli altri partiti della coalizione e di un equilibrio politico che ritenevo e ritengo essenziale per la democrazia italiana e per l’ordinato sviluppo del nostro Paese. Le difficoltà incontrate, come dicevo, sono apparse insuperabili e di esse ho riferito al <span about="https://w3id.org/moro/enoam/data/132140/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giuseppe-saragat" typeof="deo:Reference">Capo dello Stato</span>, essendo stato autorizzato a trarre dalla situazione venutasi a determinare le naturali conclusioni dalle Delegazioni dei quattro partiti. Si ritenne però opportuno lasciare aperta, attraverso un supplemento delle consultazioni presidenziali, la possibilità di utili indicazioni ed eventualmente per un rinvio del Governo alle Camere per gli urgenti adempimenti costituzionali e per mantenere un contatto suscettibili di agevolare, con maggiore disponibilità di tempo ed in un ambiente progressivamente più sereno, quella verifica politica e programmatica e quell’adeguamento strutturale che in nessun caso avrebbero potuto essere elusi.</p><p class="paragraph" data-counter="3" id="p-3">Essi erano del resto un impegno mio personale e dei Partiti della coalizione, quando sopravvenne la crisi con le modalità già note. Questa prospettiva fu lasciata aperta con piena e sincera intesa tra me e la Delegazione della <span about="https://w3id.org/moro/enoam/data/132140/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Dc</span>. Tuttavia le consultazioni presidenziali e, nel corso di esse, manifestazioni di opinione in sede parlamentare, non ostili alla mia persona, ma contrarie per ragioni politiche ad una tale temporanea soluzione del problema di Governo, mi convinsero che questa prospettiva non potesse essere perseguita e che venisse, in conseguenza, a perdere qualsiasi ragione d’essere la battuta di attesa che era seguita al fallimento della trattativa. Queste opinioni, naturalmente discutibili, si manifestarono in piena libertà al di fuori di qualsiasi responsabilità degli organi direttivi, i quali mi avevano lealmente appoggiato e incoraggiato a lasciare aperta anche questa strada. Di tale situazione di fatto fui informato per varie vie, sempre con intenti amichevoli e costruttivi<sup><a href="#curatornote-4" id="curatornote-ref-4">[4]</a></sup>, ed io ne trassi immediatamente le naturali conseguenze in piena ed assoluta autonomia, senza costrizione, a tutela della mia stessa dignità, in omaggio al doveroso distacco verso gli uffici ricoperti, in vista della opportunità di avviare una fase nuova e costruttiva per la soluzione della crisi.</p><p class="paragraph" data-counter="4" id="p-4">Ora, sgomberato il campo dalle interpretazioni e dalle polemiche, siamo tutti posti di fronte a questo compito urgente e difficile. Vorrei limitarmi, a questo proposito, ad esprimere la mia profonda preoccupazione dinanzi al rischio di una rottura tra Partiti che si sono avvicinati tra tante difficoltà, avendo presenti soprattutto le esigenze della democrazia e del Paese. Una ulteriore divergenza, specie se essa dovesse sfociare senza una reale necessità in una consultazione elettorale anticipata, scarsamente comprensibile e gravemente dannosa per la nostra economia e le istituzioni democratiche, ci potrebbe portare indietro di molti anni, in quanto si presenterebbe la prospettiva di quella radicalizzazione della lotta politica che abbiamo sempre voluto evitare. Per queste ragioni ho auspicato nell’altra Direzione<sup><a href="#curatornote-5" id="curatornote-ref-5">[5]</a></sup>, ed ora auspico ancora più vivamente, che prevalga lo spirito di collaborazione e che la crisi sia risolta nel modo più naturale, nella salvaguardia della dignità, certamente irrinunciabili, dei Partiti della coalizione e del più grande di essi, la <span about="https://w3id.org/moro/enoam/data/132140/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia Cristiana</span>, sulla quale ricadono le più pesanti responsabilità per essere essa da vent’anni l’asse centrale della vita politica del Paese. Una posizione della quale essa è partita e partirà ancora per le più opportune ed utili collaborazioni democratiche. </p><p class="paragraph" data-counter="5" id="p-5">Mentre ringrazio tutti gli amici, ed in ispecie il Segretario politico ed i Presidenti dei Gruppi della fiducia accordatami e della simpatia dimostratami, vorrei chiedere a tutti di contribuire con il maggiore impegno, con la più generosa dedizione, con la più chiara consapevolezza delle difficoltà e dei rischi della situazione, al superamento delle presenti difficoltà ed alla continuazione armonica e fiduciosa di una collaborazione, riaffermata indispensabile qui e fuori di qui con una convinzione che dovrebbe poter generare uno sforzo di buona volontà, finalmente risolutivo.</p><ol id="curatorNotes"><li about="https://w3id.org/moro/enoam/data/132140/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Mariano Rumor. <a href="#curatornote-ref-1">↑</a></li><li about="https://w3id.org/moro/enoam/data/132140/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il capogruppo al Senato della Dc è Silvio Gava mentre alla Camera è Benigno Zaccagnini. <a href="#curatornote-ref-2">↑</a></li><li about="https://w3id.org/moro/enoam/data/132140/v1/curatornote-3" class="" id="curatornote-3" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Attilio Piccioni. <a href="#curatornote-ref-3">↑</a></li><li about="https://w3id.org/moro/enoam/data/132140/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è probabilmente alla telefonata di Flaminio Piccoli di cui si dà conto nell’introduzione a questo discorso. <a href="#curatornote-ref-4">↑</a></li><li about="https://w3id.org/moro/enoam/data/132140/v1/curatornote-5" class="" id="curatornote-5" property="dcterms:creator" resource="https://w3id.org/moro/enoam/data/michele-cento" typeof="fabio:Comment"> Il riferimento è alla Direzione Dc del 26 gennaio. <a href="#curatornote-ref-5">↑</a></li></ol></body></html>