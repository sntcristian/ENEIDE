<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.042" name="dcterms.relation"/><meta content="10.48678/unibo/aldomoro1.2.2.042" name="dcterms.identifier"/><meta content="Moro, Aldo, [Sulla disciplina dei rapporti tra commissioni parlamentari ed assemblea], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.042." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[Sulla disciplina dei rapporti tra commissioni parlamentari ed assemblea]</title>
<div id="mentionMeta"><meta about="https://w3id.org/moro/enoam/data/renzo-laconi" typeof="foaf:Person"/><meta about="https://w3id.org/moro/enoam/data/renzo-laconi" content="Renzo Laconi" property="rdfs:label"/><meta about="https://w3id.org/moro/enoam/data/renzo-laconi" property="owl:sameAs" resource="http://www.wikidata.org/entity/Q3933023"/><meta about="https://w3id.org/moro/enoam/data/renzo-laconi" content="renzo-laconi" property="wdt:P1986"/><meta about="https://w3id.org/moro/enoam/data/renzo-laconi" content="Laconi, Renzo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Sulla disciplina dei rapporti tra commissioni parlamentari ed assemblea] </h1><p class="paragraph" data-counter="1" id="p-1">Confesso<sup><a href="#curatornote-1" id="curatornote-ref-1">[1]</a></sup> che le prime parole pronunciate dall’onorevole <span about="https://w3id.org/moro/enoam/data/122042/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span><sup><a href="#curatornote-2" id="curatornote-ref-2">[2]</a></sup>, tendenti a contestare il carattere di richiamo al regolamento a questa discussione, mi hanno impressionato e lasciato perplesso. Senonché, riconsiderando con attenzione la cosa, mi sono convinto che l’unica esatta collocazione della questione è il richiamo al regolamento. Ne dirò le ragioni.</p><p class="paragraph" data-counter="2" id="p-2">È vero che, in certo senso, come dice l’onorevole <span about="https://w3id.org/moro/enoam/data/122042/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/renzo-laconi" typeof="deo:Reference">Laconi</span>, non si fa qui una questione di norma regolamentare generale (sulla quale, si afferma, siamo d’accordo), ma si pone, piuttosto, il quesito, che il collega dell’opposizione considera concreto: se, cioè, nell’attuazione del suo mandato la Commissione sia stata fedele al principio che era stato fissato dall’Assemblea a norma dell’articolo 85<sup><a href="#curatornote-3" id="curatornote-ref-3">[3]</a></sup>.</p><p class="paragraph" data-counter="3" id="p-3">Sennonché, proprio questa questione, che viene così proposta (della fedeltà della Commissione al deliberato dell’Assemblea a norma dell’articolo 85) non può essere considerata altrimenti che alla stregua di una questione regolamentare. Non abbiamo alcun precedente su questo punto e, direi, non abbiamo neppure una norma esplicita e categorica, che regoli la questione del rapporto tra Commissione ed Assemblea, riguardo a quanto deliberato a norma dell’articolo 85. Ma è tuttavia dall’articolo 85 stesso che dobbiamo desumere una norma, per regolare la questione, cioè per disciplinare la necessaria coerenza, che si deve stabilire, tra Commissione ed Assemblea. E allora, ricorrendo all’articolo 85, noi vediamo che l’articolo stesso, nella sua letterale formulazione, non parla se non di una votazione, che la Camera deve fare, per ratificare quanto è stato deliberato in sede di Commissione, senza possibilità di presentare emendamenti e senza possibilità di discutere sui singoli articoli; è soltanto consentita una dichiarazione finale per quanto riguarda il complesso della legge.</p><p class="paragraph" data-counter="4" id="p-4">E allora, nello spirito dell’articolo 85, è chiarito che non vi è altro modo di risolvere un eventuale conflitto di questa natura, se non quello di procedere alla votazione da parte della Camera, così come è prescritto letteralmente nell’articolo 85. Se si assume che la Commissione non sia stata fedele al suo mandato, ebbene sarà la Camera a decidere, e lo deciderà non autonomamente, trattando in astratto questa questione – con il che si verrebbe, evidentemente, a prolungare la discussione, contro il disposto dell’articolo 85 – ma lo farà deliberando sui singoli articoli. Se la Camera approverà ì singoli articoli, essa darà una interpretazione autentica e dimostrerà che gli articoli stessi, così come sono stati formulati, sono conformi al suo deliberato.</p><p class="paragraph" data-counter="5" id="p-5">In questo senso io credo che si tratti di richiamo al regolamento, in quanto dobbiamo desumere dall’articolo 85 in quale modo la Camera esprime la sua ratifica degli articoli; e la esprime con la sua votazione. Questo sia per quanto riguarda il merito degli articoli, sia per la questione presupposta della rispondenza degli articoli ai criteri dati dall’Assemblea nel votare la risoluzione a norma dell’articolo 85.</p><p class="paragraph" data-counter="6" id="p-6">Pertanto, mi sembra che sia una questione regolamentare da risolversi secondo le norme proprie dei richiami al regolamento.</p><ol id="curatorNotes"><li about="https://w3id.org/moro/enoam/data/122042/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito su questioni procedurali concernenti l’interpretazione dell’articolo 85 del regolamento della Camera.  <a href="#curatornote-ref-1">↑</a></li><li about="https://w3id.org/moro/enoam/data/122042/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Renzo Laconi (1916-1967), politico, deputato all’Assemblea costituente e nella I legislatura per il gruppo comunista. Si veda la voce del DBI, a firma Giuseppe Sircana, vol. 63, 2004. <a href="#curatornote-ref-2">↑</a></li><li about="https://w3id.org/moro/enoam/data/122042/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> L’articolo 85 del regolamento della Camera dei deputati concerne la regolamentazione della discussione degli articoli e della votazione di articoli ed emendamenti. <a href="#curatornote-ref-3">↑</a></li></ol></body></html>