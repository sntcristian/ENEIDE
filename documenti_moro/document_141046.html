<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.046" name="dcterms.relation"/><meta content="10.48678/unibo/aldomoro1.4.1.046" name="dcterms.identifier"/><meta content="Moro, Aldo, [Favorire l’accordo con la Jugoslavia: intervento al Consiglio ministeriale della Cee], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.046." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Favorire l’accordo con laJugoslavia: intervento al Consiglio ministeriale della Cee]</title>
<div id="mentionMeta"><meta about="https://w3id.org/moro/enoam/data/jugoslavia" typeof="dcterms:Location"/><meta about="https://w3id.org/moro/enoam/data/jugoslavia" content="Jugoslavia" property="rdfs:label"/><meta about="https://w3id.org/moro/enoam/data/jugoslavia" property="owl:sameAs" resource="http://www.wikidata.org/entity/Q36704"/><meta about="https://w3id.org/moro/enoam/data/comunita-economica-europea" typeof="foaf:Organization"/><meta about="https://w3id.org/moro/enoam/data/comunita-economica-europea" content="Comunità Economica Europea" property="rdfs:label"/><meta about="https://w3id.org/moro/enoam/data/comunita-economica-europea" property="owl:sameAs" resource="http://www.wikidata.org/entity/Q52847"/><meta about="https://w3id.org/moro/enoam/data/joseph-luns" typeof="foaf:Person"/><meta about="https://w3id.org/moro/enoam/data/joseph-luns" content="Joseph Marie Antoine Hubert Luns" property="rdfs:label"/><meta about="https://w3id.org/moro/enoam/data/joseph-luns" property="owl:sameAs" resource="http://www.wikidata.org/entity/Q553882"/><meta about="https://w3id.org/moro/enoam/data/joseph-luns" content="Luns, Joseph" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Favorire l’accordo con la Jugoslavia: intervento al Consiglio ministeriale della Cee]</h1><p>Signor <span about="https://w3id.org/moro/enoam/data/141046/v1/mention-11" class="mention person" id="mention-11" property="dcterms:references" resource="https://w3id.org/moro/enoam/data/joseph-luns" typeof="deo:Reference">Presidente</span><sup><a href="#curatornote-1" id="curatornote-ref-1">[1]</a></sup>,</p><p class="paragraph" data-counter="1" id="p-1">è ormai quasi un anno che i negoziati fra la <span about="https://w3id.org/moro/enoam/data/141046/v1/mention-5" class="mention organization" id="mention-5" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span><sup><a href="#curatornote-2" id="curatornote-ref-2">[2]</a></sup> e la <span about="https://w3id.org/moro/enoam/data/141046/v1/mention-1" class="mention place" id="mention-1" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span> sono bloccati per la nota difficoltà di assicurare un conveniente sbocco alle carni bovine provenienti da quel Paese. Tale situazione preoccupa vivamente il mio Governo, così come ha preoccupato quelli che lo hanno preceduto.</p><p class="paragraph" data-counter="2" id="p-2">La difficoltà che ostacola il progresso dei negoziati e ci impedisce di raggiungere una conclusione soddisfacente per le due parti è di fondo ed è strettamente connessa ad un problema sostanziale che travaglia la <span about="https://w3id.org/moro/enoam/data/141046/v1/mention-6" class="mention organization" id="mention-6" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> in questo momento cruciale per il suo sviluppo e che esige una soluzione a scadenza ravvicinata: quello cioè di instaurare una politica agricola comune che pur soddisfacendo all’esigenza di assicurare la preferenza comunitaria per i prodotti agricoli dei Paesi membri salvaguardi gli interessi commerciali dei Paesi terzi e non arrechi pregiudizio a correnti di traffico tradizionali.</p><p class="paragraph" data-counter="3" id="p-3">Riteniamo pertanto che l’accordo fra la <span about="https://w3id.org/moro/enoam/data/141046/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">C.E.E.</span> e la <span about="https://w3id.org/moro/enoam/data/141046/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span> rappresenti un valido banco di prova della capacità della <span about="https://w3id.org/moro/enoam/data/141046/v1/mention-7" class="mention organization" id="mention-7" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> a far salve contemporaneamente queste due primordiali esigenze.</p><p class="paragraph" data-counter="4" id="p-4">La buona volontà dimostrata dall’Italia e dalla <span about="https://w3id.org/moro/enoam/data/141046/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span> nel proiettare su un piano comunitario un rapporto bilaterale che per entrambi i Paesi è di fondamentale importanza, e non solo sotto il profilo commerciale, merita da parte del Consiglio una maggiore considerazione e un più fattivo esame.</p><p class="paragraph" data-counter="5" id="p-5">Auspico pertanto a nome del mio Governo che le difficoltà che si frappongono alla conclusione dell’accordo commerciale fra le <span about="https://w3id.org/moro/enoam/data/141046/v1/mention-8" class="mention organization" id="mention-8" property="dcterms:references" resource="https://w3id.org/moro/enoam/data/comunita-economica-europea" typeof="deo:Reference">Comunità</span> e la <span about="https://w3id.org/moro/enoam/data/141046/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/jugoslavia" typeof="deo:Reference">Jugoslavia</span> – il quale così profondamente interessa un Paese terzo di notevolissimo peso politico ed economico e che non può recare danno ad una produzione comunitaria strutturalmente deficitaria – siano rapidamente risolte e a questo risultato contribuiscano con eguale impegno tutti i Paesi membri.</p><ol id="curatorNotes"><li about="https://w3id.org/moro/enoam/data/141046/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Poiché la presidenza di turno dal 1° luglio era dei Paesi Bassi, il riferimento è a Joseph Marie Antoine Hubert Luns (1911-2002), giurista ed esponente politico del Katholieke Volkspartij (Partito popolare cattolico), che dal 1952 guidava la politica estera dei Paesi Bassi. <a href="#curatornote-ref-1">↑</a></li><li about="https://w3id.org/moro/enoam/data/141046/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La Comunità economica europea (Cee), fondata il 25 marzo 1957 a Roma da Germania, Francia, Italia, Paesi Bassi, Belgio e Lussemburgo, è l’organizzazione regionale finalizzata all’integrazione dei mercati e delle economie dei paesi aderenti. <a href="#curatornote-ref-2">↑</a></li></ol></body></html>