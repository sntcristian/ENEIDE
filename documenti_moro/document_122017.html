<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.017" name="dcterms.relation"/><meta content="10.48678/unibo/aldomoro1.2.2.017" name="dcterms.identifier"/><meta content="Moro, Aldo, Montecitorio. I bilanci del Tesoro e delle Finanze, in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.017." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>Montecitorio. I bilanci del Tesoro e delle Finanze</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/><meta about="https://w3id.org/moro/enoam/data/giuseppe-pella" typeof="foaf:Person"/><meta about="https://w3id.org/moro/enoam/data/giuseppe-pella" content="Giuseppe Pella" property="rdfs:label"/><meta about="https://w3id.org/moro/enoam/data/giuseppe-pella" property="owl:sameAs" resource="http://www.wikidata.org/entity/Q320963"/><meta about="https://w3id.org/moro/enoam/data/giuseppe-pella" content="giuseppe-pella" property="wdt:P1986"/><meta about="https://w3id.org/moro/enoam/data/giuseppe-pella" content="Pella, Giuseppe" property="skos:prefLabel"/><meta about="https://w3id.org/moro/enoam/data/istituto-nazionale-delle-assicurazioni" typeof="foaf:Organization"/><meta about="https://w3id.org/moro/enoam/data/istituto-nazionale-delle-assicurazioni" content="Istituto Nazionale delle Assicurazioni" property="rdfs:label"/><meta about="https://w3id.org/moro/enoam/data/istituto-nazionale-delle-assicurazioni" property="owl:sameAs" resource="http://www.wikidata.org/entity/Q110588370"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Montecitorio. I bilanci del Tesoro e delle Finanze</h1><p class="paragraph" data-counter="1" id="p-1">Questa settimana parlamentare, più breve del solito a causa della incidenza della celebrazione del 25 aprile, ha visto iniziarsi una discussione di estrema importanza e di grande attualità, quella sui bilanci del Tesoro e delle Finanze, l’esame dei quali implica una considerazione d’insieme di tutta la vita economica e finanziaria del paese. Di questa valutazione non si è avuto ancora il compiuto svolgimento parlamentare, che occuperà invece presumibilmente le due prossime settimane dei lavori della Camera. Se ne è avuto però l’inizio con l’ampia e documentata relazione del Ministro <span about="https://w3id.org/moro/enoam/data/122017/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/giuseppe-pella" typeof="deo:Reference">Pella</span><sup><a href="#curatornote-1" id="curatornote-ref-1">[1]</a></sup> sulla situazione economica del Paese, relazione che costituisce la base della discussione parlamentare che appunto sta per avere inizio. Ed è proprio per dare più respiro ed insieme più concretezza a questa valutazione, che il dibattito sul bilancio del Tesoro e su quello delle Finanze è stato rinviato alla prossima settimana.</p><p class="paragraph" data-counter="2" id="p-2">È impossibile dire qui diffusamente della relazione <span about="https://w3id.org/moro/enoam/data/122017/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/giuseppe-pella" typeof="deo:Reference">Pella</span>. Basterà notare che cosa ha messo in rilievo i progressi compiuti in questi ultimi anni, e particolarmente nel decorso anno finanziario, dall’economia italiana. Essi si concretano e si manifestano nell’aumento netto del reddito nazionale anche in confronto del 1938, nell’aumento dei depositi bancari e postali, nell’aumento sostanziale degli investimenti pubblici e privati. L’aumento dei prezzi, determinato dalla crisi coreana<sup><a href="#curatornote-2" id="curatornote-ref-2">[2]</a></sup>, è stato contenuto in limiti relativamente modesti per la solidità della lira, la quale ancora adesso è obiettivo fondamentale della politica economica e finanziaria. Le spese meno necessarie del bilancio statale devono essere contenute al massimo, in modo da offrire le maggiori possibilità agli investimenti pubblici e privati, dall’incremento dei quali deriva una concreta possibilità di maggiore occupazione.</p><p class="paragraph" data-counter="3" id="p-3">Già oggi si può notare con compiacimento che tutta intera la leva annuale del lavoro viene assorbita, mentre si vanno sviluppando, all’interno ed all’estero, nuove iniziative dirette ad impiegare la mano d’opera disoccupata.</p><p class="paragraph" data-counter="4" id="p-4">Su queste direttive di politica economica si esprimerà dunque la Camera nell’imminente dibattito. Intanto è da mettere in rilievo una saggia decisione che la Camera ha preso, di discutere cioè congiuntamente nella prossima settimana i bilanci finanziari e la legge sugli investimenti. Si tratta di un vasto e complesso progetto di lavori mediante i quali in vari campi s’incrementa l’economia nazionale e si accresce l’impiego della mano d’opera. Sono iniziative che toccano l’agricoltura, l’artigianato, la piccola e media industria, i cantieri navali, l’<span about="https://w3id.org/moro/enoam/data/122017/v1/mention-10" class="mention organization" id="mention-10" property="dcterms:references" resource="https://w3id.org/moro/enoam/data/istituto-nazionale-delle-assicurazioni" typeof="deo:Reference">INA</span>-Case<sup><a href="#curatornote-3" id="curatornote-ref-3">[3]</a></sup>, lo sfruttamento delle risorse metanifere. La connessione con la materia dei bilanci finanziari è evidente, com’è pure evidente il vantaggio che deriva dalla discussione congiunta alla rapida definizione dell’importante materia.</p><p class="paragraph" data-counter="5" id="p-5">Infine la Camera ha in questa settimana discusso i principi informatori della legge sullo sfruttamento dei prodotti metaniferi, demandando all’apposita Commissione di definire gli articoli nei loro particolari tecnici. Queste risorse, che rappresentano davvero uno strumento provvidenziale di benessere in un paese povero come l’<span about="https://w3id.org/moro/enoam/data/122017/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span>, sono poste così a disposizione dell’intera collettività nazionale.</p><ol id="curatorNotes"><li about="https://w3id.org/moro/enoam/data/122017/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Pella (1902-1981), commercialista, politico, deputato all’Assemblea costituente e nella I legislatura per il gruppo democratico cristiano. Ministro del Bilancio e del Tesoro dal 1948. <a href="#curatornote-ref-1">↑</a></li><li about="https://w3id.org/moro/enoam/data/122017/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> La situazione coreana era caratterizzata dalla guerra tra la Corea del Nord e la Corea del Sud iniziata il 25 giugno 1950.  <a href="#curatornote-ref-2">↑</a></li><li about="https://w3id.org/moro/enoam/data/122017/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è al piano di realizzazione di alloggi economici istituito con la legge 28 febbraio 1949 n. 43 «Provvedimenti per incrementare l’occupazione operaia, agevolando la costruzione di case per lavoratori», rimasto in attività per 14 anni.  <a href="#curatornote-ref-3">↑</a></li></ol></body></html>