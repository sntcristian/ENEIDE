<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.082" name="dcterms.relation"/><meta content="10.48678/unibo/aldomoro1.2.1.082" name="dcterms.identifier"/><meta content="Moro, Aldo, [La famiglia come società naturale], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.082." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[La famiglia come società naturale]</title>
<div id="mentionMeta"><meta about="https://w3id.org/moro/enoam/data/palmiro-togliatti" typeof="foaf:Person"/><meta about="https://w3id.org/moro/enoam/data/palmiro-togliatti" content="Palmiro Togliatti" property="rdfs:label"/><meta about="https://w3id.org/moro/enoam/data/palmiro-togliatti" property="owl:sameAs" resource="http://www.wikidata.org/entity/Q310158"/><meta about="https://w3id.org/moro/enoam/data/palmiro-togliatti" content="palmiro-togliatti" property="wdt:P1986"/><meta about="https://w3id.org/moro/enoam/data/palmiro-togliatti" content="Togliatti, Palmiro" property="skos:prefLabel"/><meta about="https://w3id.org/moro/enoam/data/nilde-iotti" typeof="foaf:Person"/><meta about="https://w3id.org/moro/enoam/data/nilde-iotti" content="Leonilde Iotti" property="rdfs:label"/><meta about="https://w3id.org/moro/enoam/data/nilde-iotti" property="owl:sameAs" resource="http://www.wikidata.org/entity/Q445685"/><meta about="https://w3id.org/moro/enoam/data/nilde-iotti" content="leonilde-iotti" property="wdt:P1986"/><meta about="https://w3id.org/moro/enoam/data/nilde-iotti" content="Iotti, Leonilde" property="skos:prefLabel"/><meta about="https://w3id.org/moro/enoam/data/giovanni-conti" typeof="foaf:Person"/><meta about="https://w3id.org/moro/enoam/data/giovanni-conti" content="Giovanni Conti" property="rdfs:label"/><meta about="https://w3id.org/moro/enoam/data/giovanni-conti" property="owl:sameAs" resource="http://www.wikidata.org/entity/Q269425"/><meta about="https://w3id.org/moro/enoam/data/giovanni-conti" content="giovanni-conti" property="wdt:P1986"/><meta about="https://w3id.org/moro/enoam/data/giovanni-conti" content="Conti, Giovanni" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[La famiglia come società naturale]</h1><p class="paragraph" data-counter="1" id="p-1">[L’onorevole Moro] Ricorda<sup><a href="#curatornote-1" id="curatornote-ref-1">[1]</a></sup> che la formula «La famiglia è una società naturale» fu adottata dalla prima Sottocommissione quasi all’unanimità. Precisa che essa fu proposta dall’onorevole <span about="https://w3id.org/moro/enoam/data/121082/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span><sup><a href="#curatornote-2" id="curatornote-ref-2">[2]</a></sup>, il quale, dopo discussione, concordò su questo punto che nella Costituzione si dovesse dichiarare il carattere naturale della famiglia in quanto società. E poiché da taluni si obietta che si verrebbe a inserire nella Carta costituzionale una definizione, precisa che, sostanzialmente, non è affatto una definizione, anche se ne ha la forma esterna, in quanto si tratta in questo caso di definire la sfera di competenza dello Stato nei confronti di una delle formazioni sociali alle quali la persona umana dà liberamente vita.</p><p class="paragraph" data-counter="2" id="p-2">A questo proposito ricorda che nel Comitato di redazione, nei riguardi della magistratura, si è adottata la formula: «La funzione giudiziaria è espressione della sovranità della Repubblica», volendosi con ciò inserire il potere giudiziario nella struttura dello Stato.</p><p class="paragraph" data-counter="3" id="p-3">Qualche cosa di analogo avviene qui; ma per chiarire meglio la portata di questo articolo, bisogna rifarsi ad altri articoli approvati dalla prima Sottocommissione nei quali è stato sancito, come garanzia di una democraticità effettiva dello Stato, che questo ha appunto limiti costituiti dalla persona umana e dalle formazioni sociali alle quali la persona umana dà vita. Si tratta di una gradualità per cui si ascende man mano dalla persona umana fino allo Stato, passando attraverso quelle formazioni sociali intermedie che sono una realtà naturale ed etica di cui lo Stato deve tener conto. Quindi l’articolo in esame è perfettamente coerente alle premesse.</p><p class="paragraph" data-counter="4" id="p-4">La famiglia è una società naturale. Che significa questa espressione? Escluso che qui «naturale» abbia un significato zoologico o animalesco, o accenni ad un legame puramente di fatto, non si vuol dire con questa formula che la famiglia sia una società creata al di fuori di ogni vincolo razionale ed etico. Non è un fatto, la famiglia, ma è appunto un ordinamento giuridico e quindi qui «naturale» sta per «razionale».</p><p class="paragraph" data-counter="5" id="p-5">D’altra parte, non si vuole escludere che la famiglia abbia un suo processo di formazione storica, né si vuole negare che vi sia un sempre più perfetto adeguamento della famiglia a questa razionalità nel corso della storia; ma quando si dice: «società naturale» in questo momento storico si allude a quell’ordinamento che, perfezionato attraverso il processo della storia, costituisce la linea ideale della vita familiare.</p><p class="paragraph" data-counter="6" id="p-6">Quando si afferma che la famiglia è una «società naturale», si intende qualche cosa di più dei diritti della famiglia. Non si tratta soltanto di riconoscere i diritti naturali alla famiglia, ma di riconoscere la famiglia come società naturale, la quale abbia le sue leggi e i suoi diritti di fronte ai quali lo Stato, nella sua attività legislativa, si deve inchinare. Vi è naturalmente un potere legiferante dello Stato che opera anche in materia familiare; ma questo potere ha un limite precisamente in questa natura sociale e naturale della famiglia.</p><p class="paragraph" data-counter="7" id="p-7">Si dice poi nella formula: «e come tale lo Stato ne riconosce i diritti»: vi è quindi una sequenza logica e si completa il pensiero che per noi è caro e sul quale si è avuto anche l’accordo dell’onorevole <span about="https://w3id.org/moro/enoam/data/121082/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/palmiro-togliatti" typeof="deo:Reference">Togliatti</span> e di altri colleghi di parte comunista.</p><p class="paragraph" data-counter="8" id="p-8">È detto poi che lo Stato «tutela la famiglia allo scopo di assicurare l’adempimento della sua missione ed insieme la saldezza morale e la prosperità della nazione». Il punto di partenza di questa seconda parte dell’articolo è nella proposta della onorevole <span about="https://w3id.org/moro/enoam/data/121082/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/nilde-iotti" typeof="deo:Reference">Iotti</span><sup><a href="#curatornote-3" id="curatornote-ref-3">[3]</a></sup>, la quale desiderava che si mettesse in luce che la tutela che lo Stato dà alla famiglia è indirizzata a permettere alla famiglia di inserirsi nell’ambito dello Stato, di dare il suo contributo al raggiungimento delle finalità sociali che lo Stato, come suprema garanzia della vita sociale, persegue. La formula fu, con l’accettazione della onorevole <span about="https://w3id.org/moro/enoam/data/121082/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/nilde-iotti" typeof="deo:Reference">Iotti</span>, completata da parte nostra, facendo riferimento ad una tutela che lo Stato dà alla famiglia per se stessa considerata nell’adempimento della sua missione ed al contributo che la famiglia dà non solo alla prosperità materiale, ma anche alla saldezza morale della Nazione.</p><p class="paragraph" data-counter="9" id="p-9">Questi emendamenti furono accolti dai colleghi comunisti. Tutto ciò non vuol dire che la famiglia resti a sé, estranea alla vita dello Stato.</p><p class="paragraph" data-counter="10" id="p-10">Noi ammettiamo che vi sia un coordinamento fra i vari ordinamenti giuridici e lo Stato; ma questo coordinamento deve essere fatto su questa base di rispetto, che permetta a ciascuno degli ordinamenti di assolvere la sua missione.</p><p class="paragraph" data-counter="11" id="p-11">A questa esigenza di chiarezza e concretezza appunto corrisponde la seconda parte dell’articolo, nella quale è detto che lo Stato tutela la famiglia allo scopo di assicurare l’adempimento della sua missione, mentre, in quanto la famiglia ha finalità proprie, le quali sfociano nelle finalità più ampie che lo Stato persegue, questa tutela serve a salvaguardare la saldezza morale e la prosperità della Nazione. </p><p class="paragraph" data-counter="12" id="p-12">[L’onorevole Moro] Voterà<sup><a href="#curatornote-4" id="curatornote-ref-4">[4]</a></sup> contro l’emendamento <span about="https://w3id.org/moro/enoam/data/121082/v1/mention-7" class="mention person" id="mention-7" property="dcterms:references" resource="https://w3id.org/moro/enoam/data/giovanni-conti" typeof="deo:Reference">Conti</span><sup><a href="#curatornote-5" id="curatornote-ref-5">[5]</a></sup>, in quanto abbandona la disciplina della famiglia allo Stato.</p><ol id="curatorNotes"><li about="https://w3id.org/moro/enoam/data/121082/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il dibattito è incentrato sugli articoli elaborati dal Comitato di redazione ed in particolare sul primo: «La famiglia è una società naturale, e come tale lo Stato ne riconosce i diritti e la tutela allo scopo di assicurare l’adempimento della sua missione ed insieme la saldezza morale e la prosperità della nazione. La Repubblica aiuta il cittadino bisognoso a formarsi una famiglia ed a sostenerne gli oneri, co speciale riguardo alle famiglie numerose». La discordanza concerne la prima parte dell’articolo «la famiglia è una società naturale» ed è su questo punto che si apre il dibattito. <a href="#curatornote-ref-1">↑</a></li><li about="https://w3id.org/moro/enoam/data/121082/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Palmiro Togliatti (1893-1964), segretario politico del partito comunista italiano, deputato all’Assemblea costituente, ministro di Grazia e giustizia nel I governo De Gasperi. Si veda la voce del DBI, a firma Franco Andreucci, vol. 95, 2019. <a href="#curatornote-ref-2">↑</a></li><li about="https://w3id.org/moro/enoam/data/121082/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Leonilde Iotti (1920-1999), politico, deputato all’Assemblea costituente per il gruppo comunista. Si veda la voce del DBI, a firma Giuseppe Sircana, vol. 62, 2004. <a href="#curatornote-ref-3">↑</a></li><li about="https://w3id.org/moro/enoam/data/121082/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sull’emendamento presentato dall’onorevole Giovanni Conti: «La Repubblica tutela la famiglia e ne riconosce i diritti allo scopo di assicurare l’adempimento della sua missione ed insieme la saldezza morale e la prosperità della nazione». <a href="#curatornote-ref-4">↑</a></li><li about="https://w3id.org/moro/enoam/data/121082/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giovanni Conti (1882-1957), avvocato, politico, deputato all’Assemblea costituente per il gruppo repubblicano. <a href="#curatornote-ref-5">↑</a></li></ol></body></html>