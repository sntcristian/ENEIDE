<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# dcterms: http://purl.org/dc/terms/"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.3.2.123" name="dcterms.relation"/><meta content="10.48678/unibo/aldomoro1.3.2.123" name="dcterms.identifier"/><meta content="Moro, Aldo, [Resoconto del discorso tenuto al convegno promosso dai Cavalieri del lavoro a Roma], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 3, La prima legislatura di centro-sinistra (1964-1968), a cura di Leopoldo Nuti e Paolo Pombeni, edizione e nota storico-critica di Michele Cento, Bologna, Università di Bologna, 2024. DOI: https://doi.org/10.48678/unibo/aldomoro1.3.2.123." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, La prima legislatura di centro-sinistra (1964-1968), 2021" name="description"/><title>Resoconto del discorso tenuto al convegno promosso dai Cavalieri del lavoro a Roma</title>
<div id="mentionMeta"><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

</head><body prefix="deo: http://purl.org/spar/deo/ dcterms: http://purl.org/dc/terms/"><h1 class="title">Resoconto del discorso tenuto al convegno promosso dai Cavalieri del lavoro a Roma </h1><p class="paragraph" data-counter="1" id="p-1">Il presidente del Consiglio on. Moro, prendendo brevemente la parola in risposta all’indirizzo di saluto del Presidente dei Cavalieri del Lavoro Pozzani, ha espresso il suo compiacimento per la manifestazione della premiazione dei migliori studenti d’<span about="https://w3id.org/moro/enoam/data/132123/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> con la quale si conclude degnamente l’annuale convegno promosso dai Cavalieri del Lavoro. Il presidente del Consiglio ha poi rivolto il suo cordiale ed augurale saluto ai Cavalieri del Lavoro, ai 25 insigniti quest’anno dell’onorifica distinzione ed a tutti coloro che l’hanno ottenuta in passato per avere contribuito in modo particolare allo sviluppo economico e sociale della nazione.</p><p class="paragraph" data-counter="2" id="p-2">L’on. Moro ha rilevato che ai grandi operatori economici si attribuisce soprattutto il merito di avere offerto, con iniziativa intelligente e sovente geniale, l’occasione e l’ambiente adatto per l’affermarsi del lavoro nella sua forza creatrice e come fondamentale fattore di civiltà. Io rendo omaggio, ha proseguito l’on. Moro, alla capacità d’intrapresa, al gusto del rischio, allo spirito costruttivo i quali caratterizzano l’iniziativa economica. Ad essa è riservata una definitiva e significativa funzione nel libero sistema nel quale viviamo e che vogliamo garantire. Rendo omaggio altresì allo spirito di concordia in forza del quale questa iniziativa si raccorda al mondo del lavoro con profondo rispetto ed in ispirito di collaborazione.</p><p class="paragraph" data-counter="3" id="p-3">In questa concordia è la garanzia della dignità, della libertà e del progresso del nostro paese.</p><p class="paragraph" data-counter="4" id="p-4">Rivolto poi ai giovani alfieri del lavoro il Presidente del Consiglio ha sottolineato l’alto significato della loro brillante affermazione nello studio e nella preparazione alla vita. Questi soddisfacenti risultati testimoniano, per fortuna, che vi è in <span about="https://w3id.org/moro/enoam/data/132123/v1/mention-3" class="mention place" id="mention-3" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> un mondo giovanile, non attratto dal disordine e dalla dissipazione, ma teso in un forte impegno morale e civile, capace di dedizione, attentato alla complessa realtà della vita. È altamente apprezzabile che i Cavalieri del Lavoro si siano rivolti ai giovani ed abbiano voluto premiarli e festeggiarli in questa circostanza. In realtà è sempre più chiaro che non c’è sviluppo economico né progresso civile senza la scienza, senza la tecnica, senza la preparazione professionale, senza l’alto contributo di formazione intellettuale e morale che dà alla nostra società la scuola italiana. In questo collegamento di iniziativa, di lavoro, di cultura, di virtù morali, di coraggio, di serietà è – ha concluso il Presidente del Consiglio on. Moro – la garanzia di un’<span about="https://w3id.org/moro/enoam/data/132123/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> progredita, civile ed umana.</p></body></html>