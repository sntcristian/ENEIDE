<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.036" name="dcterms.relation"/><meta content="10.48678/unibo/aldomoro1.2.1.036" name="dcterms.identifier"/><meta content="Moro, Aldo, [Il diritto di proprietà. I principi dei rapporti sociali (economici)], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.036." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>[Il diritto di proprietà. I principi dei rapporti sociali (economici)]</title>
<div id="mentionMeta"><meta about="https://w3id.org/moro/enoam/data/giuseppe-dossetti" typeof="foaf:Person"/><meta about="https://w3id.org/moro/enoam/data/giuseppe-dossetti" content="Giuseppe Dossetti" property="rdfs:label"/><meta about="https://w3id.org/moro/enoam/data/giuseppe-dossetti" property="owl:sameAs" resource="http://www.wikidata.org/entity/Q370039"/><meta about="https://w3id.org/moro/enoam/data/giuseppe-dossetti" content="giuseppe-dossetti" property="wdt:P1986"/><meta about="https://w3id.org/moro/enoam/data/giuseppe-dossetti" content="Dossetti, Giuseppe" property="skos:prefLabel"/><meta about="https://w3id.org/moro/enoam/data/mario-cevolotto" typeof="foaf:Person"/><meta about="https://w3id.org/moro/enoam/data/mario-cevolotto" content="Mario Cevolotto" property="rdfs:label"/><meta about="https://w3id.org/moro/enoam/data/mario-cevolotto" property="owl:sameAs" resource="http://www.wikidata.org/entity/Q3848440"/><meta about="https://w3id.org/moro/enoam/data/mario-cevolotto" content="mario-cevolotto" property="wdt:P1986"/><meta about="https://w3id.org/moro/enoam/data/mario-cevolotto" content="Cevolotto, Mario" property="skos:prefLabel"/><meta about="https://w3id.org/moro/enoam/data/carmelo-caristia" typeof="foaf:Person"/><meta about="https://w3id.org/moro/enoam/data/carmelo-caristia" content="Carmelo Caristia" property="rdfs:label"/><meta about="https://w3id.org/moro/enoam/data/carmelo-caristia" property="owl:sameAs" resource="http://www.wikidata.org/entity/Q3660229"/><meta about="https://w3id.org/moro/enoam/data/carmelo-caristia" content="carmelo-caristia" property="wdt:P1986"/><meta about="https://w3id.org/moro/enoam/data/carmelo-caristia" content="Caristia, Carmelo" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Il diritto di proprietà. I principi dei rapporti sociali (economici)]</h1><p class="paragraph" data-counter="1" id="p-1">[L’onorevole Moro] Osserva<sup><a href="#curatornote-1" id="curatornote-ref-1">[1]</a></sup> che la questione non è nuova. Tutto quello che è stato sancito finora dalla prima Sottocommissione, rientra, in qualche modo, nella competenza della terza. È stato deciso che la prima Sottocommissione dovesse preoccuparsi di fare dichiarazioni di diritti, rinviando alla terza per l’applicazione dei principi posti. Così stando le cose, ritiene si debba continuare nella via seguita sinora, cercando di essere più sintetici nelle formulazioni, ma non dimenticando che si è sempre nel campo di dichiarazione di diritti anche quando si parla di limiti della proprietà. </p><p class="paragraph" data-counter="2" id="p-2">[L’onorevole Moro] Rileva<sup><a href="#curatornote-2" id="curatornote-ref-2">[2]</a></sup> che nella discussione è emerso un dissenso che non riguarda soltanto la formulazione più o meno felice dell’articolo, ma la sua sostanza. Fa presente che la formula proposta dall’onorevole <span about="https://w3id.org/moro/enoam/data/121036/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/giuseppe-dossetti" typeof="deo:Reference">Dossetti</span><sup><a href="#curatornote-3" id="curatornote-ref-3">[3]</a></sup> tiene conto di una finalizzazione della proprietà privata che risponde all’orientamento di alcuni dei Commissari. Se si ponesse una formula generale che dichiarasse il diritto di proprietà, specificando le forme di acquisto e dicendo che questa proprietà può appartenere a determinati enti, si sarebbe detto poco dal punto di vista della finalizzazione della proprietà che sta a cuore ad alcuni Commissari. La seconda parte dell’articolo risponde a questa esigenza, in quanto dichiara da un lato che bisogna attuare un coordinamento delle iniziative economiche, allo scopo di rendere accessibile a tutti la proprietà e allo scopo di garantire in concreto quel diritto alla vita ed al benessere che non potrebbe essere garantito se non intervenisse una disciplina in questo senso del diritto di proprietà, e dall’altro lato parla dei limiti di estensione del godimento e dell’espropriazione che sono i casi contemplati nell’ultima parte.</p><p class="paragraph" data-counter="3" id="p-3">In sostanza, nel corso della discussione si sono manifestate due concezioni diverse: la concezione che la proprietà non dovrebbe essere affermata nella Costituzione, e la concezione che accetta il diritto di proprietà, ma vuole che esso sia finalizzato costituzionalmente, nel senso di permettere a tutti un accesso alla proprietà e un coordinamento della vita economica per il benessere di tutti. Su queste due concezioni i Commissari dovrebbero affermare le loro rispettive posizioni, che appunto riguardano non una formula o un’altra, ma la sostanza stessa dell’argomento in discussione.</p><p class="paragraph" data-counter="4" id="p-4">[L’onorevole Moro] In merito<sup><a href="#curatornote-4" id="curatornote-ref-4">[4]</a></sup> a quanto l’onorevole <span about="https://w3id.org/moro/enoam/data/121036/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/mario-cevolotto" typeof="deo:Reference">Cevolotto</span><sup><a href="#curatornote-5" id="curatornote-ref-5">[5]</a></sup> ha detto circa la successione ereditaria, ricorda che la terza Sottocommissione ha votato un articolo in cui è affermato che il diritto di trasmissione è garantito e che spetta alla legge di stabilire i limiti della successione legittima, di quella testamentaria ed i diritti della collettività. Propone di aggiungere alla formula <span about="https://w3id.org/moro/enoam/data/121036/v1/mention-1" class="mention person" id="mention-1" property="dcterms:references" resource="https://w3id.org/moro/enoam/data/giuseppe-dossetti" typeof="deo:Reference">Dossetti</span> questa dichiarazione. </p><p class="paragraph" data-counter="5" id="p-5">Non accetta l’emendamento dell’onorevole <span about="https://w3id.org/moro/enoam/data/121036/v1/mention-6" class="mention person" id="mention-6" property="dcterms:references" resource="https://w3id.org/moro/enoam/data/carmelo-caristia" typeof="deo:Reference">Caristia</span><sup><a href="#curatornote-6" id="curatornote-ref-6">[6]</a></sup>, perché esso non tiene conto di un complesso di elementi essenziali.</p><p class="paragraph" data-counter="6" id="p-6">[L’onorevole Moro] Propone<sup><a href="#curatornote-7" id="curatornote-ref-7">[7]</a></sup> che il comma sia così formulato: «Allo scopo di rendere la proprietà personale in concreto accessibile a tutti e di coordinare le attività economiche nell’interesse collettivo per la tutela del diritto al lavoro e ad una vita degna per tutti i cittadini, la legge, ecc.». </p><p class="paragraph" data-counter="7" id="p-7">[L’onorevole Moro] Propone<sup><a href="#curatornote-8" id="curatornote-ref-8">[8]</a></sup> si dica: «una vita degna per tutti i cittadini», cumulando insieme i due concetti del diritto alla vita e del diritto al benessere.</p><p class="paragraph" data-counter="8" id="p-8">[L’onorevole Moro] Desidera<sup><a href="#curatornote-9" id="curatornote-ref-9">[9]</a></sup> proporre alcune modifiche di forma. Anzitutto ritiene preferibile non ripetere la parola: «la legge» nei due capoversi dell’articolo. </p><p class="paragraph" data-counter="9" id="p-9">Basterà dire: «la legge determina i modi di acquisto e di trasferimento … riserva, ecc.». </p><p class="paragraph" data-counter="10" id="p-10">Quanto all’ultimo capoverso dell’articolo, propone che esso sia modificato, nel modo seguente: «riserva allo Stato, ad istituzioni, a comunità di lavoratori o di utenti, la proprietà di determinate categorie di imprese, aventi carattere di servizio pubblico di monopolio di fatto; disciplina e trasferisce agli enti suddetti, mediante esproprio con indennizzo, la proprietà di determinate imprese o complessi di beni». </p><p class="paragraph" data-counter="11" id="p-11">[L’onorevole Moro] Osserva<sup><a href="#curatornote-10" id="curatornote-ref-10">[10]</a></sup> che, allora, il terzo punto dell’ultimo capoverso si può formulare così: «trasferisce agli enti suddetti, mediante esproprio con indennizzo, ecc.». I capoversi dell’articolo verrebbero espressi nel modo seguente: determina i modi di acquisto, ecc. riserva allo Stato, ecc. trasferisce agli enti suddetti, ecc.</p><ol id="curatorNotes"><li about="https://w3id.org/moro/enoam/data/121036/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Prima della discussione Moro interviene sulla mozione d’ordine presentata dall’onorevole Giuseppe Lombardi, il quale ritiene che la prima sottocommissione non debba occuparsi di questa materia, essendo di competenza della terza sottocommissione. <a href="#curatornote-ref-1">↑</a></li><li about="https://w3id.org/moro/enoam/data/121036/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene a difesa dell’articolo in discussione, di fronte alle obiezioni sollevate da alcuni commissari. <a href="#curatornote-ref-2">↑</a></li><li about="https://w3id.org/moro/enoam/data/121036/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giuseppe Dossetti (1913-1996), docente di Diritto canonico, deputato all’Assemblea costituente per il gruppo democratico cristiano. Si veda la voce del DBI, a firma Paolo Pombeni, 2012. <a href="#curatornote-ref-3">↑</a></li><li about="https://w3id.org/moro/enoam/data/121036/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene in merito alle obiezioni dell’onorevole Mario Cevolotto, il quale critica la posizione dell’onorevole Palmiro Togliatti sul riconoscimento della proprietà ereditata, e all’emendamento presentato dall’onorevole Giuseppe Caristia: «Il diritto di proprietà è garantito. La legge ne regola l’esercizio al fine di garantire la libertà e lo sviluppo della persona e della sua famiglia. I beni economici di consumo e i mezzi di produzione possono essere in proprietà di privati, di cooperative, di istituzioni o dello Stato». <a href="#curatornote-ref-4">↑</a></li><li about="https://w3id.org/moro/enoam/data/121036/v1/curatornote-5" id="curatornote-5" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Mario Cevolotto (1887-1953), avvocato, giornalista, deputato all’Assemblea costituente per il gruppo della Democrazia del lavoro. Si veda la voce del DBI, a firma Mario Caravale, vol. 24, 1980. <a href="#curatornote-ref-5">↑</a></li><li about="https://w3id.org/moro/enoam/data/121036/v1/curatornote-6" id="curatornote-6" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Carmelo Caristia (1881-1969), giurista, docente di diritto pubblico, deputato all’Assemblea costituente per il gruppo della Democrazia cristiana. Si veda la voce del DBI, a firma Giorgio Rebuffa, vol. 20, 1977. <a href="#curatornote-ref-6">↑</a></li><li about="https://w3id.org/moro/enoam/data/121036/v1/curatornote-7" id="curatornote-7" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene proponendo una formula alternativa al terzo comma dell’articolo in discussione.  <a href="#curatornote-ref-7">↑</a></li><li about="https://w3id.org/moro/enoam/data/121036/v1/curatornote-8" id="curatornote-8" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene precisando ulteriormente la sua proposta. <a href="#curatornote-ref-8">↑</a></li><li about="https://w3id.org/moro/enoam/data/121036/v1/curatornote-9" id="curatornote-9" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene nel dibattito sull’ultimo comma dell’articolo in discussione. <a href="#curatornote-ref-9">↑</a></li><li about="https://w3id.org/moro/enoam/data/121036/v1/curatornote-10" id="curatornote-10" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene per proporre alcune variazioni al comma in discussione. <a href="#curatornote-ref-10">↑</a></li></ol></body></html>