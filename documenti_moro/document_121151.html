<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.1.151" name="dcterms.relation"/><meta content="10.48678/unibo/aldomoro1.2.1.151" name="dcterms.identifier"/><meta content="Moro, Aldo, Osservatorio 3 (luglio-agosto 1947), in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Il periodo dossettiano (1946-1951), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.1.151." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Il periodo dossettiano (1946-1951), 2024" name="description"/><title>Osservatorio 3 (luglio-agosto 1947)</title>
<div id="mentionMeta"><meta about="https://w3id.org/moro/enoam/data/pietro-barbieri" typeof="foaf:Person"/><meta about="https://w3id.org/moro/enoam/data/pietro-barbieri" content="Pietro Barbieri" property="rdfs:label"/><meta about="https://w3id.org/moro/enoam/data/pietro-barbieri" content="Barbieri, Pietro" property="skos:prefLabel"/><meta about="https://w3id.org/moro/enoam/data/pietro-barbieri" property="owl:sameAs" resource="http://www.wikidata.org/entity/Q98105531"/><meta about="https://w3id.org/moro/enoam/data/ulisse-pucci" typeof="foaf:Person"/><meta about="https://w3id.org/moro/enoam/data/ulisse-pucci" content="Ulisse Pucci" property="rdfs:label"/><meta about="https://w3id.org/moro/enoam/data/ulisse-pucci" content="Pucci, Ulisse" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>Osservatorio 3 (luglio-agosto 1947)</h1><p class="paragraph" data-counter="1" id="p-1">Nel numero di giugno di «Idea»<sup><a href="#curatornote-1" id="curatornote-ref-1">[1]</a></sup>, la bella rivista diretta da Mons. <span about="https://w3id.org/moro/enoam/data/121151/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/pietro-barbieri" typeof="deo:Reference">Barbieri</span><sup><a href="#curatornote-2" id="curatornote-ref-2">[2]</a></sup>, <span about="https://w3id.org/moro/enoam/data/121151/v1/mention-2" class="mention person" id="mention-2" property="dcterms:references" resource="https://w3id.org/moro/enoam/data/ulisse-pucci" typeof="deo:Reference">Ulisse Pucci</span><sup><a href="#curatornote-3" id="curatornote-ref-3">[3]</a></sup> fa un’acuta analisi critica della posizione dei ceti medi, ricavando conclusioni interessanti circa lo schieramento delle forze politiche in questo secondo dopoguerra.</p><p class="paragraph" data-counter="2" id="p-2">Della bella elaborazione del <span about="https://w3id.org/moro/enoam/data/121151/v1/mention-3" class="mention person" id="mention-3" property="dcterms:references" resource="https://w3id.org/moro/enoam/data/ulisse-pucci" typeof="deo:Reference">Pucci</span> vogliamo qui segnalare l’idea centrale che cioè la caratterizzazione dei ceti medi, variamente tentata e spesso con criteri semplicistici, non si può operare sul terreno meramente economico, ma su quello, ben più complesso, morale, sociale e politico. Sicché ai ceti medi spetta la funzione politica, tutta coerente al loro senso di indipendenza e di libertà, di realizzare una posizione di equilibrio che sia equidistante dagli estremi e di contribuire a tenere lontane le opposte dittature.</p><p class="paragraph" data-counter="3" id="p-3">Queste affermazioni vanno segnalate, crediamo, a coloro che fanno professione d’intelligenza e, spesso sospinti dalle opposte parti e da esse accusati o lusingati, smarriscono il senso della loro funzione di intelligente comprensione, di equilibrio e di pace. Una funzione che ad essi spetta in sede sociale prima che politica e come naturale sviluppo di quella vocazione propriamente umana che fa dell’uomo di cultura uno strumento efficace a servizio degli uomini, un disinteressato portatore di una suprema esigenza di carità e di collaborazione.</p><ol id="curatorNotes"><li about="https://w3id.org/moro/enoam/data/121151/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> «Idea. Mensile di cultura politica e sociale», era una rivista di letteratura, arte e scienza che fu fondata nel 1945 e cessò le pubblicazioni nel 1998.  <a href="#curatornote-ref-1">↑</a></li><li about="https://w3id.org/moro/enoam/data/121151/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Pietro Barbieri (1893-1963), sacerdote, missionario, fondatore della rivista «Idea».  <a href="#curatornote-ref-2">↑</a></li><li about="https://w3id.org/moro/enoam/data/121151/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il riferimento è a U. Pucci, <em>Il problema dei ceti medi</em>, in «Idea», a. III, n. 6, giugno 1947. <a href="#curatornote-ref-3">↑</a></li></ol></body></html>