<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ dcterms: http://purl.org/dc/terms/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.4.1.044" name="dcterms.relation"/><meta content="10.48678/unibo/aldomoro1.4.1.044" name="dcterms.identifier"/><meta content="Moro, Aldo, [Incontro con Willy Brandt], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 4, Al ministero degli Esteri e all’opposizione nel partito (giugno 1968 – maggio 1973), a cura di Guido Formigoni e Agostino Giovagnoli, edizione e nota storico-critica di Enrico Palumbo, Bologna, Università di Bologna, 2021. DOI: https://doi.org/10.48678/unibo/aldomoro1.4.1.044." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Al ministero degli Esteri e all’opposizione nel partito (giugno 1968 – maggio 1973), 2021" name="description"/><title>[Incontro con Willy Brandt]</title>
<div id="mentionMeta"><meta about="https://w3id.org/moro/enoam/data/willy-brandt" typeof="foaf:Person"/><meta about="https://w3id.org/moro/enoam/data/willy-brandt" content="Willy Brandt" property="rdfs:label"/><meta about="https://w3id.org/moro/enoam/data/willy-brandt" property="owl:sameAs" resource="http://www.wikidata.org/entity/Q2514"/><meta about="https://w3id.org/moro/enoam/data/willy-brandt" content="Brandt, Willy" property="skos:prefLabel"/><meta about="https://w3id.org/moro/enoam/data/roma" typeof="dcterms:Location"/><meta about="https://w3id.org/moro/enoam/data/roma" content="Roma" property="rdfs:label"/><meta about="https://w3id.org/moro/enoam/data/roma" property="owl:sameAs" resource="http://www.wikidata.org/entity/Q220"/><meta about="https://w3id.org/moro/enoam/data/organizzazione-del-trattato-dell-atlantico-del-nord" typeof="foaf:Organization"/><meta about="https://w3id.org/moro/enoam/data/organizzazione-del-trattato-dell-atlantico-del-nord" content="Alleanza Atlantica" property="rdfs:label"/><meta about="https://w3id.org/moro/enoam/data/organizzazione-del-trattato-dell-atlantico-del-nord" property="owl:sameAs" resource="http://www.wikidata.org/entity/Q7184"/><meta about="https://w3id.org/moro/enoam/data/germania-ovest" typeof="dcterms:Location"/><meta about="https://w3id.org/moro/enoam/data/germania-ovest" content="Germania Ovest" property="rdfs:label"/><meta about="https://w3id.org/moro/enoam/data/germania-ovest" property="owl:sameAs" resource="http://www.wikidata.org/entity/Q713750"/><meta about="https://w3id.org/moro/enoam/data/italia" typeof="dcterms:Location"/><meta about="https://w3id.org/moro/enoam/data/italia" content="Italia" property="rdfs:label"/><meta about="https://w3id.org/moro/enoam/data/italia" property="owl:sameAs" resource="http://www.wikidata.org/entity/Q38"/></div>

<div id="footnoteMeta"><meta about="https://w3id.org/moro/enoam/data/enrico-palumbo" typeof="foaf:Person"/><meta about="https://w3id.org/moro/enoam/data/enrico-palumbo" content="Enrico Palumbo" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[Incontro con Willy Brandt]</h1><p class="paragraph" data-counter="1" id="p-1">«Mi considero particolarmente lieto, signor <span about="https://w3id.org/moro/enoam/data/141044/v1/mention-0" class="mention person" id="mention-0" property="dcterms:references" resource="https://w3id.org/moro/enoam/data/willy-brandt" typeof="deo:Reference">ministro</span><sup><a href="#curatornote-1" id="curatornote-ref-1">[1]</a></sup> – ha dichiarato Moro – di avere avuto l’occasione di accoglierla a <span about="https://w3id.org/moro/enoam/data/141044/v1/mention-2" class="mention place" id="mention-2" property="dcterms:references" resource="https://w3id.org/moro/enoam/data/roma" typeof="deo:Reference">Roma</span> quale gradito ospite e di aver potuto procedere con lei ad uno scambio di vedute sui primi importanti ed urgenti problemi di politica estera.</p><p class="paragraph" data-counter="2" id="p-2">L’amicizia che caratterizza felicemente i rapporti tra i nostri paesi – uniti nell’<span about="https://w3id.org/moro/enoam/data/141044/v1/mention-3" class="mention organization" id="mention-3" property="dcterms:references" resource="https://w3id.org/moro/enoam/data/organizzazione-del-trattato-dell-atlantico-del-nord" typeof="deo:Reference">alleanza atlantica</span><sup><a href="#curatornote-2" id="curatornote-ref-2">[2]</a></sup>, di cui abbiamo apprezzato ed apprezziamo la funzione e insieme il contributo essenziale alla distensione<sup><a href="#curatornote-3" id="curatornote-ref-3">[3]</a></sup> – non può che trovare conferma e rafforzamento nei frequenti contatti che intratteniamo a tutti i livelli. Tali contatti, mentre facilitano la ricerca delle soluzioni più appropriate dei problemi bilaterali, consentono altresì di operare congiuntamente – e quindi con maggiore efficacia per raggiungere quegli obiettivi di libertà, di cooperazione e di pace che ci sono comuni.</p><p class="paragraph" data-counter="3" id="p-3">Fra di essi – ha proseguito Moro – ve ne è uno che riveste importanza ed urgenza del tutto particolari: l’unità europea<sup><a href="#curatornote-4" id="curatornote-ref-4">[4]</a></sup>. Il governo della <span about="https://w3id.org/moro/enoam/data/141044/v1/mention-4" class="mention place" id="mention-4" property="dcterms:references" resource="https://w3id.org/moro/enoam/data/germania-ovest" typeof="deo:Reference">repubblica federale</span> e quello italiano vi dedicano da anni la più attenta cura, compiendo ogni sforzo per agevolarne il raggiungimento. Ciò essi hanno fatto e fanno spinti dalla convinzione che solo nell’unità i popoli europei potranno trovare, nel senso della comunità delle nazioni, una cornice istituzionale adeguata, per assumere quella posizione ed assolvere quei compiti che corrispondono alla loro tradizione e vocazione storica, al loro sviluppo economico e civile ed alle loro profonde aspirazioni. </p><p class="paragraph" data-counter="4" id="p-4">La conferma più valida che, muovendo in tale direzione, operiamo nel senso voluto dalla storia e dall’evoluzione naturale della società umana – ha aggiunto Moro – mi sembra la si possa cogliere nell’ampio consenso che l’ideale europeo raccoglie anche tra le giovani generazioni; le generazioni che, rappresentando l’avvenire, sentono con particolare forza la necessità di grandi rinnovamenti e, quindi, l’urgenza di adeguare le strutture politiche del vecchio continente alle esigenze imposte dalle nuove dimensioni e dal nuovo modo di essere del mondo in cui viviamo.</p><p class="paragraph" data-counter="5" id="p-5">L’attuale congiuntura politica, così delicata per molteplici aspetti, richiede da parte di tutti gli europei energia e tenacia, richiede soprattutto volontà di agire collettivamente e in comunità di intenti, per superare le molte difficoltà che si frappongono al raggiungimento di quell’alto obiettivo e, attraverso di esso, al consolidamento della pace. Sotto tale punto di vista ben possiamo affermare che la <span about="https://w3id.org/moro/enoam/data/141044/v1/mention-7" class="mention place" id="mention-7" property="dcterms:references" resource="https://w3id.org/moro/enoam/data/germania-ovest" typeof="deo:Reference">Germania federale</span> e l’<span about="https://w3id.org/moro/enoam/data/141044/v1/mention-6" class="mention place" id="mention-6" property="dcterms:references" resource="https://w3id.org/moro/enoam/data/italia" typeof="deo:Reference">Italia</span> non sono seconde a nessuno, avendo stabilito una stretta, costante e proficua collaborazione che si rivela ogni giorno di più come un elemento insostituibile della costruzione unitaria europea.</p><p class="paragraph" data-counter="6" id="p-6">Nella certezza che la sua visita contribuirà a farci avanzare sul cammino che abbiamo intrapreso e siamo decisi a percorrere – ha concluso Moro – mi è gradito levare il calice all’amicizia italo-tedesca, alla prosperità della <span about="https://w3id.org/moro/enoam/data/141044/v1/mention-5" class="mention place" id="mention-5" property="dcterms:references" resource="https://w3id.org/moro/enoam/data/germania-ovest" typeof="deo:Reference">repubblica federale</span> ed al suo personale benessere».</p><ol id="curatorNotes"><li about="https://w3id.org/moro/enoam/data/141044/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Willy Brandt (1913-1992), esponente politico della Spd, dal 1° dicembre 1966 era vicecancelliere e ministro degli Esteri del governo Kiesinger. <a href="#curatornote-ref-1">↑</a></li><li about="https://w3id.org/moro/enoam/data/141044/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Il Patto Atlantico è il trattato difensivo firmato il 4 aprile 1949 da Usa, Canada e diversi paesi dell’Europa occidentale che ha dato origine alla Nato. <a href="#curatornote-ref-2">↑</a></li><li about="https://w3id.org/moro/enoam/data/141044/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> La “distensione” fu il processo di reciproco avvicinamento tra Usa e Urss, successivo alla crisi di Cuba del 1962, avviato per la consapevolezza dei rischi di un’escalation militare tra le due superpotenze.  <a href="#curatornote-ref-3">↑</a></li><li about="https://w3id.org/moro/enoam/data/141044/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/enrico-palumbo" typeof="fabio:Comment"> Con l’uscita di scena di Charles De Gaulle e con la vittoria del gollista “critico” Georges Pompidou, si chiudeva una fase tormentata nei rapporti intracomunitari, durante la quale la Francia si era opposta ai progetti di ulteriore integrazione avanzati dai propri partner. Si riapriva così il dibattito europeo sulle possibili evoluzioni della Comunità. <a href="#curatornote-ref-4">↑</a></li></ol></body></html>