<!DOCTYPE html>
<html><head prefix="rdfs: http://www.w3.org/2000/01/rdf-schema# owl: http://www.w3.org/2002/07/owl# foaf: http://xmlns.com/foaf/0.1/ wdt: http://www.wikidata.org/prop/direct/ skos: http://www.w3.org/2004/02/skos/core#"><meta charset="utf-8"/><meta content="width=device-width, initial-scale=1.0" name="viewport"/><meta content="https://creativecommons.org/licenses/by-nc/4.0" name="dcterms.rights"/><meta content="https://doi.org/10.48678/unibo/aldomoro1.2.2.021" name="dcterms.relation"/><meta content="10.48678/unibo/aldomoro1.2.2.021" name="dcterms.identifier"/><meta content="Moro, Aldo, [La XII disposizione transitoria e finale. La repressione di attività fasciste], in Aldo Moro, Edizione Nazionale delle Opere di Aldo Moro, Sezione 1, Scritti e Discorsi, Vol. 2, Iniziativa democratica (1952-1958), a cura di Ugo De Siervo e Enrico Galavotti, edizione e nota storico-critica di Paolo Acanfora, Bologna, Università di Bologna, 2024. DOI: https://doi.org/10.48678/unibo/aldomoro1.2.2.021." name="dcterms.bibliographicCitation"/><meta content="Edizione Nazionale delle Opere di Aldo Moro, Scritti e Discorsi, Iniziativa democratica (1952-1958), 2024" name="description"/><title>[La XII disposizione transitoria e finale. La repressione di attività fasciste]</title>
<div id="mentionMeta"><meta about="https://w3id.org/moro/enoam/data/democrazia-cristiana" typeof="foaf:Organization"/><meta about="https://w3id.org/moro/enoam/data/democrazia-cristiana" content="Democrazia Cristiana" property="rdfs:label"/><meta about="https://w3id.org/moro/enoam/data/democrazia-cristiana" property="owl:sameAs" resource="http://www.wikidata.org/entity/Q815348"/><meta about="https://w3id.org/moro/enoam/data/movimento-sociale-italiano---destra-nazionale" typeof="foaf:Organization"/><meta about="https://w3id.org/moro/enoam/data/movimento-sociale-italiano---destra-nazionale" content="Movimento Sociale Italiano" property="rdfs:label"/><meta about="https://w3id.org/moro/enoam/data/movimento-sociale-italiano---destra-nazionale" property="owl:sameAs" resource="http://www.wikidata.org/entity/Q1126102"/><meta about="https://w3id.org/moro/enoam/data/giancarlo-pajetta" typeof="foaf:Person"/><meta about="https://w3id.org/moro/enoam/data/giancarlo-pajetta" content="Giancarlo Pajetta" property="rdfs:label"/><meta about="https://w3id.org/moro/enoam/data/giancarlo-pajetta" property="owl:sameAs" resource="http://www.wikidata.org/entity/Q3762932"/><meta about="https://w3id.org/moro/enoam/data/giancarlo-pajetta" content="giancarlo-pajetta" property="wdt:P1986"/><meta about="https://w3id.org/moro/enoam/data/giancarlo-pajetta" content="Pajetta, Giancarlo" property="skos:prefLabel"/><meta about="https://w3id.org/moro/enoam/data/pietro-nenni" typeof="foaf:Person"/><meta about="https://w3id.org/moro/enoam/data/pietro-nenni" content="Pietro Nenni" property="rdfs:label"/><meta about="https://w3id.org/moro/enoam/data/pietro-nenni" property="owl:sameAs" resource="http://www.wikidata.org/entity/Q539486"/><meta about="https://w3id.org/moro/enoam/data/pietro-nenni" content="pietro-nenni" property="wdt:P1986"/><meta about="https://w3id.org/moro/enoam/data/pietro-nenni" content="Nenni, Pietro" property="skos:prefLabel"/></div>

<div id="footnoteMeta"><meta about="https://w3id.org/moro/enoam/data/paolo-acanfora" typeof="foaf:Person"/><meta about="https://w3id.org/moro/enoam/data/paolo-acanfora" content="Paolo Acanfora" property="rdfs:label"/></div></head><body prefix="deo: http://purl.org/spar/deo/ dcterms: http://purl.org/dc/terms/ fabio: http://purl.org/spar/fabio/"><h1>[<strong>La XII disposizione transitoria e finale. La repressione di attività fasciste]</strong></h1><p class="paragraph" data-counter="1" id="p-1">Solo<sup><a href="#curatornote-1" id="curatornote-ref-1">[1]</a></sup> poche serene considerazioni per giustificare il voto favorevole del mio gruppo e per indicare lo spirito con cui i deputati della <span about="https://w3id.org/moro/enoam/data/122021/v1/mention-0" class="mention organization" id="mention-0" property="dcterms:references" resource="https://w3id.org/moro/enoam/data/democrazia-cristiana" typeof="deo:Reference">Democrazia cristiana</span> votano questa legge di attuazione della Costituzione. </p><p class="paragraph" data-counter="2" id="p-2">Essa è una legge di chiarificazione, una netta affermazione di principio, una riconferma della volontà della stragrande maggioranza del popolo italiano, espressa qui dalla quasi unanimità di questa Assemblea, di abbandonare e di condannare per sempre ogni movimento ed ogni orientamento di carattere fascista.</p><p class="paragraph" data-counter="3" id="p-3">Fino a qualche tempo fa noi potevamo anche ritenere che non vi fosse necessità di questa chiarificazione, di questa precisazione, di questa solenne affermazione della incompatibilità tra il fascismo ed il popolo italiano. Ma, di fronte a quel che è avvenuto in questi ultimi due anni di vita italiana, questa riaffermazione doveva essere fatta ed è opportunamente fatta con questa legge, la quale, quindi, ha anzitutto un valore morale e di chiarimento per coloro che fossero stati diseducati, illusi, traviati.</p><p class="paragraph" data-counter="4" id="p-4">Questa legge viene per riaffermare la verità della democrazia contro il tentativo di risorgimento del fascismo. Questa è una legge non solo repressiva, predisposta per quelle eventualità nelle quali essa deve operare come legge repressiva, ma anche di prevenzione e di educazione del popolo italiano; una legge che si rivolge a tutti e tutti ammonisce – come sempre fa una legge penale – a non incorrere in quei comportamenti che sono giustamente reputati contrari agli interessi della comunità.</p><p class="paragraph" data-counter="5" id="p-5">Non è per un caso e non è per un espediente polemico che si dice che in questa legge il <span about="https://w3id.org/moro/enoam/data/122021/v1/mention-1" class="mention organization" id="mention-1" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">movimento sociale italiano</span><sup><a href="#curatornote-2" id="curatornote-ref-2">[2]</a></sup> non è nominato. Non è che noi ignoriamo quel che è avvenuto e quel che è stato fatto in questo tempo dal <span about="https://w3id.org/moro/enoam/data/122021/v1/mention-2" class="mention organization" id="mention-2" property="dcterms:references" resource="https://w3id.org/moro/enoam/data/movimento-sociale-italiano---destra-nazionale" typeof="deo:Reference">M.S.I.</span>, ma appunto con il chiarire che non si parla qui se non di coloro che volessero far risorgere il fascismo noi intendiamo mettere in rilievo la nostra fiducia nel valore innanzitutto preventivo ed educativo di questa legge nonché esprimere la speranza che, di fronte a questa solenne affermazione, a questo monito, che viene dal Parlamento italiano pressoché unanime, tutti coloro che hanno ancora buona fede e sincero amor di patria sentano il dovere di abbandonare quelle posizioni, ch’essi avessero scelto fino a questo momento, in contrasto con la direttiva democratica.</p><p class="paragraph" data-counter="6" id="p-6">Nel giuoco democratico, nella dialettica democratica, vi sono possibilità per tutti e si possono scegliere e far valere i più diversi motivi politici. Quindi, se vi sono – come si dice – delle forze giovanili le quali nutrono determinati ideali di carattere nazionalistico, essi possono trovare il loro posto nell’ambito della dialettica democratica del nostro paese. Ma non è ammissibile che si bari al giuoco e ci si serva non soltanto di spunti che sono ancora compatibili col giuoco della democrazia, ma addirittura di una chiara, costante esaltazione di ideali politici che il popolo italiano ha decisamente superato e condannato.</p><p class="paragraph" data-counter="7" id="p-7">Ha poi certamente un significato la larghezza di consensi con cui, come già il Senato, si è orientata la Camera, nei confronti di questa legge. Ha un certo valore il fronte unico che si realizza fra le forze politiche italiane nei riguardi di questa legge. Ma v’è appena bisogno di dire che lo spirito con il quale le diverse forze politiche approvano questa legge è diverso, e che il significato di questo schieramento antifascista, se non può certamente essere sottovalutato, non è poi altro se non il significato di un incontro provvisorio per un breve cammino che si deve fare insieme, e non impegna evidentemente in alcun modo per un cammino ulteriore che la realtà dei fatti ha dimostrato impossibile. In questo senso la stessa affermazione dell’onorevole <span about="https://w3id.org/moro/enoam/data/122021/v1/mention-4" class="mention person" id="mention-4" property="dcterms:references" resource="https://w3id.org/moro/enoam/data/giancarlo-pajetta" typeof="deo:Reference">Gian Carlo Pajetta</span><sup><a href="#curatornote-3" id="curatornote-ref-3">[3]</a></sup>, e cioè che l’approvazione di questa legge non implica fiducia al Governo, mi sembra un’affermazione chiarificatrice: dal canto nostro, noi l’accettiamo. Non possiamo poi ritenere, con l’onorevole <span about="https://w3id.org/moro/enoam/data/122021/v1/mention-5" class="mention person" id="mention-5" property="dcterms:references" resource="https://w3id.org/moro/enoam/data/pietro-nenni" typeof="deo:Reference">Pietro Nenni</span><sup><a href="#curatornote-4" id="curatornote-ref-4">[4]</a></sup>, che si possa rigettare sul Governo la responsabilità della rinascita del fascismo, per non aver fatto esso una diversa politica atta a impedire il risorgere del fascismo. Se questa nuova politica del Governo dovesse essere una politica di alleanza a sinistra, di alleanze illimitate a sinistra, evidentemente noi dobbiamo dire che il Governo questa politica non la può fare; la maggioranza parlamentare una politica di questo genere non l’accetta. Non si può però ammettere che si faccia ricadere su di noi, solo per questa ragione, la responsabilità di aver dato l’avvio alla rinascita del fascismo.</p><p class="paragraph" data-counter="8" id="p-8">Questa legge non è eccezionale: è una legge normale, una legge che non deroga in nessun modo ai principi fondamentali del nostro ordinamento giuridico. È una legge che potrebbe benissimo figurare nell’ambito del codice penale, e, per taluni suoi aspetti, nell’ambito della legge sulla stampa. Nessuna eccezionalità, dunque. È una legge che costituisce, del resto, nell’ambito della difesa della democrazia, un’anticipazione di fronte alla legge più vasta mediante la quale si intende appunto combattere tutte le forme attraverso le quali la democrazia può essere attaccata.</p><p class="paragraph" data-counter="9" id="p-9">Del resto, lo stesso ultimo articolo di questa legge ne limita la validità fino al momento in cui una legge più vasta, una adeguata riforma, cioè, del codice penale, intervenga come tutela generale degli istituti democratici.</p><p class="paragraph" data-counter="10" id="p-10">Io credo che questa legge avrà la sua efficacia preventiva e, se sarà necessario, anche la sua efficacia repressiva; l’esplicherà per quel tanto che sia necessario attraverso l’opera del Governo. E qui debbo sottolineare che il Governo è chiamato ad operare, secondo le previsioni di questa legge, da un lato a seguito della decisione della magistratura e dall’altro in circostanze estreme di emergenza con immediato controllo del Parlamento (che dovrà eventualmente ratificare i decreti-legge del Governo). Nutro fiducia che questa legge sarà applicata con grande serenità e secondo effettivi principi di giustizia restando nell’ambito del nostro regime democratico, il quale non può considerarsi intaccato per nulla da questa legge, e che non solo questa legge, ma anche il movimento di coscienze intorno ad essa, varrà a difendere il popolo italiano contro tutte le tentazioni e le deviazioni del fascismo e a ridare ad esso piena fiducia nelle istituzioni democratiche, che noi crediamo siano la vera garanzia dell’avvenire del popolo italiano.</p><ol id="curatorNotes"><li about="https://w3id.org/moro/enoam/data/122021/v1/curatornote-1" id="curatornote-1" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Moro interviene, a nome del gruppo democratico cristiano, per la dichiarazione di voto sul disegno di legge in discussione.  <a href="#curatornote-ref-1">↑</a></li><li about="https://w3id.org/moro/enoam/data/122021/v1/curatornote-2" id="curatornote-2" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Il Movimento sociale italiano è stato fondato nel 1946 da alcuni ex esponenti della Repubblica sociale italiana e ha espresso i primi rappresentanti in parlamento nelle elezioni del 18 aprile 1948.  <a href="#curatornote-ref-2">↑</a></li><li about="https://w3id.org/moro/enoam/data/122021/v1/curatornote-3" id="curatornote-3" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Giancarlo Pajetta (1911-1990), giornalista, politico, deputato all’Assemblea costituente e nella I legislatura per il gruppo comunista. Tra i principali dirigenti del partito comunista italiano. Si veda la voce del DBI, a firma Franco Andreucci, vol. 80, 2014. <a href="#curatornote-ref-3">↑</a></li><li about="https://w3id.org/moro/enoam/data/122021/v1/curatornote-4" id="curatornote-4" property="dcterms:creator" resource="https://w3id.org/moro/enoam/data/paolo-acanfora" typeof="fabio:Comment"> Pietro Nenni (1891-1980), storico leader del socialismo italiano, deputato all’Assemblea costituente e nella I legislatura per il gruppo socialista. Si veda la voce del DBI, a firma Marco Gervasoni, vol. 78, 2013. <a href="#curatornote-ref-4">↑</a></li></ol></body></html>